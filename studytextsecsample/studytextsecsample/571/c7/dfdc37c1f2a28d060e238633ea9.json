{"id":"571c7dfd-c37c-1f2a-28d0-60e238633ea9","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n<h3>Kenmerken bipolaire stoornis</h3>\n\n<p>Bij een bipolaire stoornis heeft iemand wisselende stemmingen. Deze stemmingen gaan van heel somber (depressief) tot extreem vrolijk en energiek (manisch). Ook zijn er periodes waarin iemand weinig of geen klachten heeft. De bipolaire stoornis staat ook bekend als manisch-depressieve stoornis.</p>\n\n<p><strong>Manie en hypomanie</strong></p>\n\n<p>Tijdens een manische periode is iemand heel opgewekt en uitgelaten. De persoon heeft dan veel energie, is heel actief en slaapt weinig. Ook kan iemand zich snel geïrriteerd voelen en denken dat hij of zij bijzondere krachten of talenten heeft.</p>\n\n<ul>\n    <li>De persoon gedraagt zich vaak zonder remmingen en neemt onverantwoorde risico's.</li>\n    <li>Door dit gedrag kunnen er problemen ontstaan op het werk of in relaties.</li>\n    <li>Ook maken veel cliënten tijdens een manische periode grote schulden.</li>\n    <li>Omdat cliënten in deze toestand niet beseffen dat ze ziek zijn, moeten ze soms worden opgenomen in een zorginstelling om erger te voorkomen.</li>\n</ul>\n\n<p>Een hypomanie lijkt op een manie, maar is minder heftig. Cliënten met een hypomanie komen niet in ernstige problemen. Veel cliënten ervaren een hypomanie juist als prettig omdat ze zich dan levendig voelen. Dit staat in groot contrast met hoe ze zich voelen tijdens een depressieve periode.</p>\n[$/BLOCK]\n\t[$/CELL]\n\t[$CELL] \n\n\t\t[$IMG(\"/media/Images/shutterstock_184575812.jpg\";201,300)]\n\n\t[$/CELL]\n[$/BOX]\n","Name":"Kenmerken bipolaire stoornis"}]}