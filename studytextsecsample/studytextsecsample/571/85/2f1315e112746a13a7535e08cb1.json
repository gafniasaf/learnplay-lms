{"id":"571852f1-315e-1127-46a1-3a7535e08cb1","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Dubbelproblematiek, doofblindheid</h3>\n\t\t\t<p>Doofblind zijn betekent niet altijd dat je helemaal doof &eacute;n helemaal blind bent. Veel mensen met doofblindheid kunnen nog iets horen of zien. Doofblinden kunnen dus ook blind en slechthorend, of doof en slechtziend, of slechthorend en slechtziend zijn. De combinatie van niet (goed) kunnen horen en niet (goed) kunnen zien geeft vaak grote moeilijkheden in communicatie, toegang krijgen tot informatie en mobiliteit. Hulp van anderen en van hulpmiddelen is dan ook vaak onvermijdelijk.</p>\n\t\t\t<p>Er is een groep die zo weinig restgehoor en -visus heeft, dat het voor de communicatie niet bruikbaar is. Deze mensen zijn aangewezen op andere communicatievormen. Dit kan vierhanden-gebarentaal zijn, spellen-in-de-hand en/of braille. De voorkeur is per persoon verschillend en hangt onder andere af van de achtergrond van de cli&euml;nt.</p>\n\t\t\t<p>In Nederland zijn tussen de 34.000 en 40.000 mensen doofblind. Naar schatting zijn er zo'n 4000 mensen die congenitale doofblindheid hebben, die met deze beperking geboren zijn. Veruit de grootste groep doofblinden (zo'n 30.000 tot 35.000) zijn na hun 55ste levensjaar doofblind geworden. Ruim 3500 doofblinde mensen hebben daarnaast ook een verstandelijke beperking.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_541631647.jpg\";214,300)]\n\n\t[$/CELL]\n[$/BOX]","Name":"Dubbelproblematiek, doofblindheid"}]}