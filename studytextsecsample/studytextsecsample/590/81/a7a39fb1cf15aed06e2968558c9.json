{"id":"59081a7a-39fb-1cf1-5aed-06e2968558c9","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Nociceptieve pijn</h3>\n\t\t\t<p>Nociceptieve pijn wordt veroorzaakt door weefselbeschadiging in huid, bot, bindweefsel of organen. Dat kan gebeuren door bijvoorbeeld druk of warmte van buitenaf (snij- of brandwonden), maar ook door bepaalde stoffen vanuit het lichaam zelf; denk aan stoffen die vrijkomen bij een ontsteking. De zenuw pakt deze signalen op en geleidt ze via het ruggenmerg naar de hersenen. Nadat de hersenen de pijnprikkel hebben verwerkt, wordt de cliënt zich bewust van de pijn.</p>\n\t\t\t<p>Binnen de nociceptieve pijn kan er nog onderscheid gemaakt worden in somatische pijn of viscerale pijn. Bij somatische pijn is er huid, bindweefsel, spierweefsel of bot beschadigd. De pijn is meestal duidelijk aan te wijzen en is scherp, stekend of kloppend van karakter. Viscerale pijn daarentegen heeft zijn oorzaak in een orgaan. Deze pijn is vaak niet precies aan te wijzen en wordt als borend, drukkend of krampend beschreven.</p>\n\t\t\t<p>Koliekpijn is een bijzondere uitingsvorm van nociceptieve pijn. Koliekpijn is pijn die in ernstige aanvallen optreedt en tussendoor vrijwel weg is. De pijn is zo heftig dat de cliënt tijdens een aanval niet meer stil kan zitten of liggen; dit wordt ‘bewegingsdrang’ genoemd. Koliekpijn ontstaat op het moment dat er een soort krampen optreden, bijvoorbeeld als iemand gal- of nierstenen heeft. Een galsteen kan klem komen te zitten in een galweg. De galweg zal regelmatig samentrekken om te proberen om de steen vooruit te krijgen. Deze samentrekkingen of krampen voelt de cliënt als koliekpijnen.</p>\n\t\t\t<p>Nociceptieve pijn reageert vaak goed op paracetamol, NSAID’s of opioïden.</p>\n\n\t\t[$/BLOCK]\n\t[$/CELL]\t\n\t[$CELL]\n\n\t\t[$IMG(\"/media/Images/shutterstock_310873943.jpg\";300,300)]\n\n\t[$/CELL]\n[$/BOX]","Name":"Nociceptieve pijn"}]}