{"id":"590f1081-9415-e944-8781-fd736b9a37a4","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Inleiding</h3>\n\t\t\t<p>Shock is een acute en levensbedreigende aandoening, waardoor het noodzakelijk is dit onmiddellijk te herkennen en te behandelen.</p>\n\t\t\t<p>Voor een goede circulatie zijn een aantal factoren belangrijk, namelijk:</p>\n            <ul>\n                <li>Genoeg circulerend volume met voldoende zuurstof-opnemende capaciteit;</li>\n                <li>Een goede pompfunctie van het hart;</li>\n                <li>Een intact bloedvatenstelsel;</li>\n                <li>De mogelijkheid van de cellen om zuurstof en voedingsstoffen op te nemen en te gebruiken.</li>\n            </ul>\n            <p>Shock is een klinische toestand van circulatoir falen. Dit wil zeggen dat de effectieve capillaire weefselperfusie vermindert; de perfusie en oxygenatie van perifere weefsels is verstoord. Door het zuurstoftekort ontstaan cel- en orgaanfunctiestoornissen. Dit kan leiden tot onomkeerbare orgaanschade en zelfs de dood. Algemene verschijnselen van shock bestaan doorgaans uit:</p>\n            <ul>\n                <li>Tachypnoe (versnelde ademhaling);</li>\n                <li>Bleke en/of cyanotische huid;</li>\n                <li>Transpiratie</li>\n                <li>Cerebrale verschijnselen als onrust en verwardheid; </li>\n                <li>Tachycardie en verminderde capillaire refill.</li>\n            </ul>\n            <p>Eerst zullen de vier verschillende typen shock worden besproken en vervolgens het protocol/de behandeling.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_60392401.jpg\";200,300)]\n\n\t[$/CELL]\n[$/BOX]\n ","Name":"Inleiding"}]}