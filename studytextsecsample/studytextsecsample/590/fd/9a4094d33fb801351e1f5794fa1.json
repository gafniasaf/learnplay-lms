{"id":"590fd9a4-094d-33fb-8013-51e1f5794fa1","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>De longen en de luchtpijp</h3>\n\t\t\t<p>Het lichaam heeft twee longen. Ze bevinden zich in de borstkas en zijn omringd door de ribben, het borstbeen en het middenrif. Zo worden de longen goed beschermd. De linker- en rechterlong zijn niet precies hetzelfde: de rechterlong heeft drie kwabben, de linkerlong heeft er twee. Links in de borstkas bevindt zich namelijk ook het hart, waardoor er minder ruimte is voor de linkerlong.</p>\n\t\t\t<p>Lucht uit de buitenlucht komt eerst in de mond en dan in de luchtpijp (trachea). De luchtpijp bestaat uit een afgesloten buis, verstevigd met hoefijzervormige kraakbeenringen, die aan de achterkant verbonden zijn met spier- en bindweefsel . De opening van de hoefijzervorm is naar achteren gericht, daar waar de slokdarm zich bevindt. Door de openingen kan de slokdarm iets uitzetten bij het doorslikken van eten of drinken. De kraakbeenringen zorgen voor een stevige vorm, waardoor bij het ademen de lucht makkelijk kan stromen door de wijd openstaande luchtpijp. Verder zorgen de kraakbeenringen voor voldoende flexibiliteit zodat de luchtpijp kan meebuigen bij beweging van het hoofd of de hals.</p>\n\n\t\t[$/BLOCK]\n\t[$/CELL]\n\t[$CELL]\n\t\n\t\t[$IMG(\"/media/Animations/de onderste luchtwegen_dutch.png\";218,300;3)]\n\t\t\n\t[$/CELL]\n[$/BOX]\n","Name":"De longen en de luchtpijp"}]}