{"id":"58309afd-2d80-cbb6-382b-d573243007be","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Onderzoeken en behandeling van allergie en anafylaxie</h3>\n\t\t\t<p>Bij een zorgvrager die opgenomen is in het ziekenhuis met een allergische of anafylactische reactie moet bloedonderzoek worden verricht. Bij dit bloedonderzoek wordt specifiek gekeken naar hoeveel allergie-antistoffen zich in het bloed bevinden.</p>\n\t\t\t<p>Het is daarnaast belangrijk om erachter te komen voor welk allergeen de zorgvrager een allergie heeft. Dit kan door een huidtest te doen, waarbij er op of in de huid mogelijke allergenen worden aangebracht. Daarna wordt gekeken of de zorgvrager hier een allergische reactie op ontwikkelt. Zo&rsquo;n huidtest kan ook op de poli gebeuren. Dit kan echter niet poliklinisch als de kans op een anafylactische reactie bestaat.</p>\n\t\t\t<p>Een zorgvrager met een allergie kan een poliklinische behandeling krijgen met als doel de allergische reactie van het afweersysteem te verminderen. Dit doel wordt bereikt door het afweersysteem en het lichaam gewend te laten raken met het allergeen. Dit proces vindt plaats door herhaaldelijk subcutaan kleine beetjes extracten van allergenen te injecteren. </p>\n\t\t\t<p>Het doel van de behandeling van een anafylactische reactie is om de symptomen te laten afnemen. Een anafylactische reactie wordt behandeld met toediening van de volgende middelen:</p>\n\t\t\t<ul>\n\t\t\t\t<li>zuurstof;</li>\n\t\t\t\t<li>adrenaline;</li>\n\t\t\t\t<li>antihistaminica: medicatie die histamine remt;</li>\n\t\t\t\t<li>corticostero&iuml;den: ontstekingsremmers zoals prednison of dexamethason.</li>\n\t\t\t</ul>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_396464791.jpg\";200,300)]\n\n\t[$/CELL]\n[$/BOX]\n ","Name":"Onderzoeken en behandeling van allergie en anafylaxie"}]}