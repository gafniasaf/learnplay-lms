{"id":"583cd448-41cc-c2bf-22e1-cbe2d0293f15","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Immobilisatie van de patiënten de log roll</h3>\n\t\t\t<p><strong>Het planken van de volwassen patiënt</strong></p>\n\t\t\t<p>Er zijn 4 personen nodig om een logroll uit te voeren met behoud van een neutrale positie van de wervelkolom om de traumapatiënt te planken. 1 persoon immobiliseert het hoofd en de nek, 1 persoon de torso, 1 persoon het bekken en de benen en 1 persoon coördineert.</p>\n\t\t\t<table class=\"table-excel-borders\" cellspacing=\"1\" width=\"100%\" cellpadding=\"0\">\n\t\t\t\t<tbody>\n\t\t\t\t\t<tr>\n\t\t\t\t\t\t<th width=\"50%\">Volgorde</th>\n\t\t\t\t\t\t<th width=\"50%\">Actie</th>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"top\">\n\t\t\t\t\t\t<td>Stap 1</td>\n\t\t\t\t\t\t<td>Leg de lange wervelplank, de spin en de headblocks klaar naast de patiënt.</td>\n\t\t\t\t\t</tr> \n\t\t\t\t\t<tr class=\"table-excel-evenrow\" valign=\"top\">\n\t\t\t\t\t\t<td>Stap 2</td>\n\t\t\t\t\t\t<td>Immobiliseer de nek met behulp van de juiste maat semi-rigide nekkraag.</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"top\">\n\t\t\t\t\t\t<td>Stap 3</td>\n\t\t\t\t\t\t<td>Zorg ervoor dat de armen van de patiënt naast het lichaam liggen met de handpalmen tegen het lichaam en dat beide benen recht liggen. Bind de enkels samen met een losse riem.</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"top\">\n\t\t\t\t\t\t<td>Stap 4</td>\n\t\t\t\t\t\t<td>Het is van belang dat bij het draaien van de patiënt 1 persoon continu het hoofd en de nek immobiliseert en in 1 lijn houdt met de rest van het lichaam. De overige personen kruisen de armen en stabiliseren ter hoogte van de schouder/pols en bekken/enkels.</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"top\">\n\t\t\t\t\t\t<td>Stap 5</td>\n\t\t\t\t\t\t<td>Vervolgens wordt de patiënt gedraaid, waarbij de hulpverlener aan het hoofd van de patiënt coördineert en aftelt van 1 tot 6. Bij 3 wordt gestart met draaien en op 6 is de patiënt op zijn zij gedraaid.</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"top\">\n\t\t\t\t\t\t<td>Stap 6</td>\n\t\t\t\t\t\t<td>Plaats de wervelplank onder de patiënt en rol de patiënt voorzichtig en gecoördineerd terug.</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"top\">\n\t\t\t\t\t\t<td>Stap 7</td>\n\t\t\t\t\t\t<td>Bevestig de headblocks en bijbehorende straps over het hoofd en breng de spin aan.</td>\n\t\t\t\t\t</tr>\n\t\t\t\t</tbody>\n\t\t\t</table>\n\t\t\t<p>Bij <strong>kinderen</strong> dient bij voorkeur gebruik gemaakt te worden van een kleinere maat wervelplank. Indien deze niet beschikbaar zijn dan worden de zijkanten van de volwassen wervelplank opgevuld met dekens om laterale bewegingen van het kind te voorkomen.</p>\n\t\t\t<p>Bij <strong>jonge kinderen</strong> wordt er een extra padding onder de torso gelegd, zodat de nek en het hoofd van het kind (met een relatief groot achterhoofd) niet flecteren.</p>\n\t\t\t<p><strong>Complicaties: </strong>de patiënt dient zo snel mogelijk van de plank te worden verwijderd, deze is enkel bedoeld voor transport. De patiënt dient in ieder geval nooit langer dan 2 uur geplankt te blijven. Na deze tijd is het risico op decubitus plekken erg groot, in het bijzonder bij patiënten met een paralyse.</p>\n\t\t\t<p>Een goed tijdstip om de plank te verwijderen is bij het lichamelijk onderzoek van de rug tijdens de secondary survey.</p>\n\t\t\t<p><strong>Het verwijderen van de plank en lichamelijk onderzoek van de wervelkolom</strong></p>\n\t\t\t<p>PAS OP: Het bewegen en verplaatsen van de patiënt met een instabiele wervelfractuur kan de beschadiging van het ruggenmerg verergeren. Het is dus erg belangrijk om bewegingen van de patiënt te beperken totdat letsel van de wervelkolom is uitgesloten.</p>\n\t\t\t<p>Het lichamelijk onderzoek van de wervelkolom kan alleen worden verricht bij een alerte, coöperatieve patiënt.</p>\n\t\t\t<table class=\"table-excel-borders\" cellspacing=\"1\" width=\"100%\" cellpadding=\"0\">\n\t\t\t\t<tbody>\n\t\t\t\t\t<tr>\n\t\t\t\t\t\t<th width=\"50%\">Volgorde</th>\n\t\t\t\t\t\t<th width=\"50%\">Actie</th>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"top\">\n\t\t\t\t\t\t<td>Stap 1</td>\n\t\t\t\t\t\t<td>Verricht eerst de volledige primary survey en het eerste aanvullende onderzoek na de primary survey ( X-CWK, X-thorax en X-bekken).</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"top\">\n\t\t\t\t\t\t<td>Stap 2</td>\n\t\t\t\t\t\t<td>Zorg dat de patiënt met wervelplank op een stevig traumamatras ligt en verzamel tenminste 3 hulpverleners voor het verrichten van de logroll.</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"top\">\n\t\t\t\t\t\t<td>Stap 3</td>\n\t\t\t\t\t\t<td>Verwijder de straps en head blocks, zorg dat 1 hulpverlener direct de immobilisatie van het hoofd en de nek overneemt.</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"top\">\n\t\t\t\t\t\t<td>Stap 4</td>\n\t\t\t\t\t\t<td>Voer de logroll uit waarbij de hulpverlener aan het hoofd coördineert en aftelt (van 1 tot 6) en de andere 2 hulpverleners met gekruiste armen respectievelijk de torso/bekken en bekken/bovenbenen stabiliseren.</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"top\">\n\t\t\t\t\t\t<td>Stap 5</td>\n\t\t\t\t\t\t<td>Geef de patiënt goede instructies om niet te bewegen en alleen te antwoorden met ‘JA’ wanneer palpatie van de ruggenwervels pijnlijk is.</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"top\">\n\t\t\t\t\t\t<td>Stap 6</td>\n\t\t\t\t\t\t<td>Verwijder de plank en inspecteer de rug op aanwezigheid van traumatisch letsel, palpeer vervolgens de wervels en probeer op deze wijze voor letsel verdachte plaatsen te identificeren.</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"top\">\n\t\t\t\t\t\t<td>Stap 7</td>\n\t\t\t\t\t\t<td>Zorg voor adequaat aanvullend onderzoek, zoals röntgenfoto’s of een CT-scan.</td>\n\t\t\t\t\t</tr>\n\t\t\t\t</tbody>\n\t\t\t</table>\n\n\t\t[$/BLOCK]\n\t[$/CELL]\n[$/BOX]","Name":"Immobilisatie van de patiënten de log roll"}]}