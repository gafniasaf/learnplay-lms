{"id":"583c4c62-03bb-458a-2090-2fe76464fdb5","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n            <h3>Onderhoudsbehandeling</h3>\n            <p>Wanneer remissie bereikt is, wordt de medicatie, zoals voorgeschreven tijdens de acute fase, gecontinueerd voor minimaal twee tot zes maanden. In veel gevallen wordt hierna een onderhoudsbehandeling met lithium gestart, maar dit is afhankelijk van:</p>\n            <ul>\n                <li>de ernst van de manische en depressieve episoden;</li>\n                <li>het aantal reeds doorgemaakte episoden;</li>\n                <li>een eventuele positieve familieanamnese en daarmee verhoogd risico op recidiverende episoden.</li>\n            </ul>\n            <p>Naast lithium is het ook mogelijk om valpro&iuml;nezuur, lamotrigine, carbamazepine of olanzapine als onderhoudsbehandeling voor te schrijven. Voor de effectiviteit van de onderhoudsbehandeling is het van belang dat een voldoende hoeveelheid van het betreffende middel zich in het bloed bevindt. Hiertoe wordt eens in de zoveel tijd de bloedspiegel bepaald. Het is ook nodig om belangrijke parameters van de lever-, nier- en schildklierfunctie in de gaten te houden middels bloedonderzoek, in verband met de eventuele bijwerkingen van de medicatie.</p>\n            <p>Doorgaans wordt een onderhoudsbehandeling voor twee tot vijf jaar voortgezet. Als zorgvragers vervolgens willen stoppen met de medicatie, is het verstandig dit middels een afbouwschema te doen.</p>\n\n\t\t[$/BLOCK]\n\t[$/CELL]\n\t[$CELL]\r\n\t\t[$IMG(\"/media/images/midjourney/studytexts/76e2bd01-405b-4a78-910d-f4ff272c2585.jpg\"; 232,308)]\r\n\t[$/CELL]\r\n[$/BOX]","Name":"Onderhoudsbehandeling"}]}