{"id":"573e4920-1b3a-f919-ca37-bcb5105f062f","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Ziekte van Huntington</h3>\n\t\t\t<p>De ziekte van Huntington is een autosomaal-dominant erfelijke aandoening. Het wordt veroorzaakt door meerdere CAG-repeats in een gen op chromosoom 4. Hoe hoger het aantal repeats is, hoe vroeger de eerste symptomen optreden.</p>\n\t\t\t<p>Psychiatrische en cognitieve symptomen kunnen soms al manifest worden (en dus het klinisch beeld domineren), jaren voor de motorische symptomen beginnen. Deze kunnen gedurende het verdere ziektebeloop verder toenemen. Het betreft karakterveranderingen (boos, prikkelbaar), psychiatrische problemen (depressie en psychosen) en een (subcorticale) vorm van dementie. Kenmerkend voor de vroege motorische symptomen zijn de chorea, die initieel progressief zijn en later in het ziektebeloop afnemen in ernst. Later maken de chorea plaats voor een meer hypokinetisch beeld, waarbij parkinsonisme meer op de voorgrond staat. De motorische symptomen kunnen gepaard gaan met spraak- en slikproblemen, waarbij pati&euml;nten op termijn onverstaanbaar worden. Autonome problemen zoals incontinentie kunnen ook optreden.</p>\n\t\t\t<p>De gemiddelde overleving ligt rond de 17 jaar; het wordt meestal ontdekt na het 30<sup>e</sup> levensjaar. De belangrijkste oorzaken voor vroegtijdig overlijden zijn:</p>\n\t\t\t<ul>\n\t\t\t\t<li>Een aspiratiepneumonie</li>\n\t\t\t\t<li>Su&iuml;cide</li>\n\t\t\t</ul>\n\t\t\t<p>Het klinische beeld in combinatie met een belaste familieanamnese, moet aan deze aandoening doen denken. Voor de definitieve diagnose is DNA-onderzoek noodzakelijk. Beeldvorming kan in een laat stadium een atrofisch brein laten zien, maar is niet noodzakelijk voor de diagnose.</p>\n\t\t\t<p>Behandeling is symptomatisch en bestaat uit:</p>\n\t\t\t<ul>\n\t\t\t\t<li>Tetrabenazine (remt de heropname van dopamine in de eindblaasjes in de synaps, waardoor dopamine-depletie leidt tot hypokinesie)</li>\n\t\t\t\t<li>Riluzol (vermoedelijke remmer van glutamaat, werking bij de ziekte van Huntington onbekend)</li>\n\t\t\t\t<li>Haldol (antipsychoticum dat de dopaminereceptor blokkeert, wat leidt tot hypokinesie)</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]\n","Name":"Ziekte van Huntington"}]}