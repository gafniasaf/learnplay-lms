{"id":"57377af0-0e1b-b0ce-144f-cdd9f991396d","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Het circulerende bloed verdeelt de warmte over het lichaam en zorgt voor het warmtetransport van ker</h3>\n            <p>Doordat het stromende bloed alle delen van het lichaam bereikt, kan men de bloedsomloop vergelijken met het centrale verwarmingssysteem van een woning. In lichaamsdelen met een grote stofwisselingsactiviteit, bijvoorbeeld de lever en de actieve spieren, neemt het bloed door geleiding warmte op om die weer af te geven aan delen met een geringe stofwisselingsactiviteit of aan delen die aan sterke afkoeling blootstaan. Daardoor wordt de warmte gelijkmatig over het lichaam verdeeld. Om te voorkomen dat bepaalde lichaamsuitsteeksels, zoals neuspunt en oorschelpen, te veel afkoelen, kunnen indien nodig veelvuldig aanwezige <em>arterioveneuze anastomosen </em>worden geopend, waardoor het weefsel sterker wordt doorstroomd (rode oren) dan voor de zuurstofvoorziening nodig is.</p>\n            <p>De belangrijkste taak van de bloedsomloop in het kader van de warmtehuishouding is echter het vervoer van de warmte van de kern naar de schil. Het bloed neemt door geleiding warmte op in de weefsels en staat het ook weer door geleiding af aan de huid. Om de warmteoverdracht van bloed (kern) naar huid (schil) mogelijk te maken, moet de schiltemperatuur lager zijn dan de kerntemperatuur.</p>\n            <p>Een tweede belangrijke functie van het circulerende bloed is dat het het temperatuurregulerende centrum in de tussenhersenen informeert over de temperatuur van het inwendige van het lichaam.</p>\n\n\t\t[$/BLOCK]\n\t[$/CELL]\n[$/BOX] ","Name":"Het circulerende bloed verdeelt de warmte over het lichaam en zorgt voor het warmtetransport van ker"}]}