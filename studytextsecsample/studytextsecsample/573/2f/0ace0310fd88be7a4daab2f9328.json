{"id":"5732f0ac-e031-0fd8-8be7-a4daab2f9328","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Instrumenten voor het meten van pijn</h3>\n            <p>We hebben meerdere hulpmiddelen om te bepalen hoeveel pijn een zorgvrager heeft. Deze helpen bij het: </p>\n            <ul>\n                <li>bepalen van de behandeling; </li>\n                <li>in kaart brengen van hoe erg de pijn is; </li>\n                <li>controleren hoe de pijn zich ontwikkelt; </li>\n            </ul>\n            <p>Drie belangrijke en veelgebruikte hulpmiddelen bij pijn zijn: </p>\n            <ul>\n                <li>de Numeric Rating Scale. De afkorting hiervan is NRS; </li>\n                <li>de Visuele Analoge Schaal. De afkorting hiervan is VAS; </li>\n                <li>de Verbal Rating Scale. De afkorting hiervan is VRS.</li>\n            </ul>\n            <p>Het gaat bij het beoordelen om hoeveel pijn de zorgvrager zelf ervaart, aangezien iedereen een eigen pijnbeleving heeft. Het gaat dus niet om wat jij of een andere zorgprofessonial denkt over hoe ernstig de pijn is. Zorgprofessionals denken namelijk vaak dat de pijn minder erg is dan dat de zorgvrager zelf vindt. </p>\n            <p>Voordat een arts een zorgvrager met ernstige pijn goed kan behandelen, heeft hij eerst een goed beeld nodig van de pijn. Een goede behandeling is pas mogelijk als de arts weet hoe ernstig de pijn is. Andere redenen om de pijn goed te meten zijn: </p>\n            <ul>\n                <li>medicijnen tegen pijn worden dan op tijd gestopt. Sommige pijnmedicijnen zorgen namelijk voor een verslaving als een zorgvrager ze langere tijd gebruikt. Een voorbeeld hiervan is morfine. Daarnaast geven pijnmedicijnen vaak vervelende bijwerkingen. Een zorgvrager moet ze daarom alleen gebruiken zolang dat nodig is. Wanneer de arts meerdere keren de ernst van de pijn meet, weet hij of de pijn al weggaat; </li>\n                <li>de arts weet beter of de behandeling nog goed werkt. Als hij de pijn meerdere keren meet, houdt hij de pijn beter in de gaten. De arts weet dan of de pijn afneemt of juist toeneemt. </li>\n            </ul>\n\n\t\t[$/BLOCK]\n\t[$/CELL]\n\t[$CELL] \n\n\t\t[$IMG(\"/media/Images/shutterstock_173917457.jpg\";200,300)]\n\n\t[$/CELL]\n[$/BOX]","Name":"Instrumenten voor het meten van pijn"}]}