{"id":"5734e982-7e12-e39c-f9f9-57fa9e3c67bc","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>1.4.5 Transport van vloeistof</h3>\n            <p>Tot deze categorie behoren het cardiovasculaire stelsel en het lymfestelsel. Beide stelsels zorgen voor het transport van essenti&euml;le stoffen door het lichaam via de bloedvaten of lymfebanen. Deze stoffen gaan uiteindelijk naar weefsels die ze nodig hebben. Het cardiovasculaire stelsel zorgt voor het transport van signaal, brand- en bouwstoffen naar weefsels en voor de afvoer van afvalstoffen naar de buitenwereld. Het hart heeft hierin een belangrijke functie. Deze spier fungeert namelijk als een krachtige pomp, die zorgt voor een continue stroom van bloed door het lichaam. Het hart pompt het bloed langs de longen om zuurstof op te vangen, waarna het naar de rest van het lichaam gaat om zuurstof aan de weefsels af te geven. Hiernaast brengt bloed hormonen, nadat deze in klieren zijn geproduceerd, naar hun doelorganen. Het bloed zorgt naast transport van zuurstof en hormonen voor transport van voedingsstoffen. Deze worden uit het spijsverteringsstelsel opgenomen in de bloedbaan, waarna ze worden afgegeven aan de lever. De lever verwerkt deze voedingsstoffen en maakt ze geschikt voor verwerking in de andere lichaamscellen. Naast de toevoer van essenti&euml;le stoffen voor het lichaam zorgt het cardiovasculaire stelsel ook voor de afvoer van afvalstoffen, zoals koolstofdioxide. Het bloed vervoert afvalstoffen vanuit de weefsels naar de nieren, lever of longen voor excretie. Het cardiovasculaire stelsel zorgt naast transport ook voor het behoud van een stabiele lichaamstemperatuur, doordat het bloed zorgt dat het gehele lichaam op lichaamstemperatuur blijft. De volgende onderdelen van het lichaam zijn bij dit orgaansysteem betrokken:</p>\n            <ul>\n                <li>bloed;</li>\n                <li>arteri&euml;n;</li>\n                <li>capillairen;</li>\n                <li>venen;</li>\n                <li>hart.</li>\n            </ul>\n            <p>Het lymfestelsel lijkt op het cardiovasculaire stelsel, maar zorgt voor het transport van immuuncellen, vetten en vloeistof in plaats van het transport van bouwstoffen. Als weefsels te veel vocht produceren of vocht buiten weefsels treedt, zorgt het lymfestelsel voor absorptie en afvoer hiervan terug naar de bloedbaan. Het lymfestelsel speelt tevens een belangrijke rol in het afweermechanisme van het lichaam, omdat het lymfocyten produceert. Dit zijn cellen die pathogenen (ziekteverwekkers) afweren. Lymfocyten vangen deze pathogenen en verwijderen ze uit de weefsels. Naast het wegvangen van pathogenen en de afvoer van vocht, zorgt het lymfestelsel ook voor de afvoer van vetten uit het spijsverteringsstelsel. De volgende onderdelen van het lichaam zijn bij dit orgaansysteem betrokken:</p>\n            <ul>\n                <li>lymfevloeistof;</li>\n                <li>lymfevaten;</li>\n                <li>lymfeknopen;</li>\n                <li>milt;</li>\n                <li>thymus.</li>\n            </ul>\n\t\t\t\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Animations/Page-48-A&F-book.jpg\";203,300;3)]\n\n\t[$/CELL]\n[$/BOX]","Name":"1.4.5 Transport van vloeistof"}]}