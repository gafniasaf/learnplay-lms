{"id":"573e3b78-5958-524e-7ee7-0bbe4fc95e29","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Diagnose</h3>\n\t\t\t<p>Hypothyreoïdie kan vastgesteld worden door de huisarts. Eventueel kan de patiënt verwezen worden naar een internist-endocrinoloog (arts gespecialiseerd in aandoeningen van het hormoonstelsel). De klachten ontstaan vaak geleidelijk, waardoor de diagnose relatief laat wordt gesteld.</p>\n\t\t\t<ul>\n\t\t\t\t<li>\n\t\t\t\t\t<p><strong>Anamnese</strong></p>\n\t\t\t\t\t<p>Uiteraard wordt navraag gedaan naar klachten van een te langzaam werkende schildklier. Het is belangrijk om te vragen naar de voorgeschiedenis (bijvoorbeeld schildklieroperaties of recente bevalling), schildklieraandoeningen in de familie en medicatiegebruik.</p>\n\t\t\t\t</li>\n\t\t\t\t<li>\n\t\t\t\t\t<p><strong>Lichamelijk onderzoek</strong></p>\n\t\t\t\t\t<p>Lichamelijk onderzoek van de schildklier richt zich op het voelen (palpatie) naar eventuele zwellingen en knobbels. Als de onderzoeker achter de patiënt staat, wordt aan de patiënt gevraagd te slikken. Hierdoor beweegt de schildklier omhoog en kan deze met twee handen gelokaliseerd worden. Meestal is de schildklier echter niet palpabel. Bij de aanwezigheid van een knobbel (nodus) of een vergrote schildklier kan dit vaak wel. Ook wordt gevoeld naar vergrote lymfeklieren in de hals, zoals het geval kan zijn bij een thyreoïditis. Door te voelen aan de pols en naar het hart te luisteren, kan een bradycardie (trage hartslag) opgespoord worden.</p>\n\t\t\t\t</li>\n\t\t\t\t<li>\n\t\t\t\t\t<p><strong>Aanvullend onderzoek</strong></p>\n\t\t\t\t\t<p>Aanvullend onderzoek begint met een TSH-bepaling. Dit is een screenend onderzoek; laboratoria verrichten vaak pas bij een afwijkende TSH-uitslag een vrije-T<sub>4</sub>-bepaling (FT<sub>4</sub>). Zo worden onnodige kosten en overdiagnostiek vermeden. Een verhoogd TSH en verlaagd vrij T<sub>4</sub> is kenmerkend voor ‘<em>hypothyreoïdie’</em>. Door het lage gehalte van schildklierhormonen wordt de TSH-productie gestimuleerd. Mocht het TSH verhoogd zijn, maar vrij T<sub>4</sub> normaal, dan spreekt men van ‘<em>subklinische hypothyreoïdie</em>’. Dit herstelt vaak spontaan. Als zowel TSH als vrij T4 verlaagd zijn, kan een secundaire hypothyreoïdie (door afwijkingen van de hypofyse) het beeld verklaren. Het bepalen van anti-TPO en anti-Tg, de antistoffen die aanwezig kunnen zijn bij de ziekte van Hashimoto, is weinig onderscheidend en vaak niet bijdragend. Echografie kan worden verricht om de schildklier in beeld te krijgen bij een (multinodulair) struma.</p>\n\t\t\t\t</li>\n\t\t\t</ul>\n\t\t\t<table class=\"table-excel-borders\" cellpadding=\"0\" cellspacing=\"1\" width=\"100%\">\n\t\t\t\t<tbody>\n\t\t\t\t\t<tr>\n\t\t\t\t\t\t<th colspan=\"3\"><em>Tabel: Overzicht van bloeduitslagen van schildklierfunctietests en hun betekenis</em></th>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td width=\"33%\"><strong>TSH-gehalte</strong></td>\n\t\t\t\t\t\t<td width=\"33%\"><strong>Vrije T<sub>4</sub>-gehalte</strong></td>\n\t\t\t\t\t\t<td width=\"33%\"><strong>Betekenis</strong></td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td>Laag</td>\n\t\t\t\t\t\t<td>Hoog</td>\n\t\t\t\t\t\t<td>Hyperthyreoïdie</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td>Laag</td>\n\t\t\t\t\t\t<td>Normaal</td>\n\t\t\t\t\t\t<td>Subklinische hyperthyreoïdie</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td>Hoog</td>\n\t\t\t\t\t\t<td>Hoog</td>\n\t\t\t\t\t\t<td>Secundaire hyperthyreoïdie</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td>Normaal</td>\n\t\t\t\t\t\t<td>Normaal</td>\n\t\t\t\t\t\t<td>Euthyreoot (normaal)</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td>Hoog</td>\n\t\t\t\t\t\t<td>Laag</td>\n\t\t\t\t\t\t<td>Hypothyreoïdie</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td>Hoog</td>\n\t\t\t\t\t\t<td>Normaal</td>\n\t\t\t\t\t\t<td>Subklinische hypothyreoïdie</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td>Laag</td>\n\t\t\t\t\t\t<td>Laag</td>\n\t\t\t\t\t\t<td>Secundaire hypothyreoïdie (o.a. hypofyse-aandoening)</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td colspan=\"3\">\n\t\t\t\t\t\t\t<p>*<em>Referentiewaarden kunnen verschillen bij laboratoria.<br>TSH: 0,4-4,0 mU/liter<br>Vrije T<sub>4</sub>: 9,0-24,0 mU/liter</em></p>\n\t\t\t\t\t\t</td>\n\t\t\t\t\t</tr>\n\t\t\t\t</tbody>\n\t\t\t</table>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_371441848.jpg\";200,300)]\n\t\t[$IMG(\"/media/Images/shutterstock_392227540.jpg\";225,300)]\n\n\t[$/CELL]\n[$/BOX]","Name":"Diagnose"}]}