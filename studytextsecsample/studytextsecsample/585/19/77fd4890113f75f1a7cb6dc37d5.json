{"id":"5851977f-d489-0113-f75f-1a7cb6dc37d5","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>15.7 Kauw- en slikstoornissen</h3>\n            <p>Regelmatig komt het voor dat een zorgvrager moeite met slikken heeft. Om de zorgvrager zo veilig en goed mogelijk te kunnen helpen, moet je genoeg weten over kauw- en slikproblemen.</p>\n            <p>Door te kauwen en slikken verplaats je voedsel op een veilige manier van de mond naar de maag. Gezonde mensen slikken 800 tot 2400 keer per dag. Je doet dit onbewust. Het slikproces bestaat uit verschillende ingewikkelde bewegingen die qua timing goed op elkaar afgestemd moeten zijn. De afsluiting van de luchtpijp door het strottenklepje is daarbij &eacute;&eacute;n van de belangrijkste bewegingen. Door deze beweging kunnen we ons namelijk niet verslikken. Wanneer voedsel of vocht in de luchtwegen komt en voedsel als het ware wordt ingeademd, heet dit <strong>aspiratie</strong>. Verslikken noemen we daarom ook wel <strong>aspireren</strong>.</p>\n            <p>Kauw- en slikproblemen kunnen leiden tot ondervoeding. Daarom is het belangrijk dat je kauw- en slikstoornissen bij zorgvragers kan signaleren. Dit doe je door op verschillende signalen te letten. Kenmerken van kauw- en slikstoornissen zijn dat zorgvragers:</p>\n            <ul>\n                <li>vaak moeten hoesten en de keel schrapen bij het slikken;</li>\n                <li>veel tijd nodig hebben voor het eten van een maaltijd;</li>\n                <li>ademhalingsproblemen hebben met een snelle, piepende of borrelige ademhaling;</li>\n                <li>een stem hebben die &lsquo;borrelig&rsquo; (nat) klinkt;</li>\n                <li>koorts hebben;</li>\n                <li>speekselverlies of juist taai slijm in de mond hebben;</li>\n                <li>achterblijvende voedselresten in de mond hebben of voedsel niet goed weg kunnen krijgen;</li>\n                <li>eten of drinken uit de mond verliezen;</li>\n                <li>ongewenst gewicht verliezen.</li>\n            </ul>\n\n\t\t[$/BLOCK]\n\t[$/CELL]\n[$/BOX] ","Name":"15.7 Kauw- en slikstoornissen"}]}