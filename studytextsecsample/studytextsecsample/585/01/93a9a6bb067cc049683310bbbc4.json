{"id":"5850193a-9a6b-b067-cc04-9683310bbbc4","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Breed QRS-complex</h3>\n\t\t\t<p>Normaal hoort het QRS-complex smal te zijn. Bij een smal QRS-complex is de tijd tussen de Q-deflectie en S-deflectie minder dan honderd milliseconden. Dit is minder dan 0,1 seconde. Het QRS-complex is smal als de hartprikkel snel door je kamers loopt.</p>\n\t\t\t<p>Bij sommige zorgvragers loopt de hartprikkel niet zo snel door de kamers heen. Het QRS-complex is dan verbreed. De tijd tussen de Q-deflectie en S-deflectie is dan langer dan honderd milliseconden. We noemen dit <strong>intraventriculaire geleidingsvertraging</strong>. Intraventriculair betekent letterlijk &lsquo;in de kamers&rsquo;. Bij een breed QRS-complex is de stroomgeleiding in de kamers vertraagd.</p>\n\t\t\t<p>Deze vertraging (waardoor een breed QRS-complex ontstaat) heeft verschillende oorzaken. Dit zijn:</p>\n\t\t\t<ul>\n\t\t\t\t<li><strong>een bundeltakblok</strong>. Na je AV-knoop komt de hartprikkel in de bundel van His. Deze bundel splitst in twee takken: de bundeltakken. Je hebt een linkerbundeltak en een rechterbundeltak. Deze takken zorgen dat de hartprikkel bij zowel je linkerkamer als rechterkamer terechtkomt. Bij sommige zorgvragers verloopt de hartprikkel niet via de bundeltak, omdat de bundeltak beschadigd is. Dit noemen we een <strong>bundeltakblok</strong>. Een zorgvrager kan een rechterbundeltakblok of een linkerbundeltakblok hebben. Hierdoor duurt het langer voordat de hartprikkel je kamers laat samentrekken.</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]\n","Name":"Breed QRS-complex"}]}