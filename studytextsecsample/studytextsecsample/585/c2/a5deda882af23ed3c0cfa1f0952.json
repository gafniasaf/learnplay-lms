{"id":"585c2a5d-eda8-82af-23ed-3c0cfa1f0952","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>15.1 Terugblik</h3>\n\t\t\t<p>In de e-learning hebben wij klinisch redeneren ge&iuml;ntroduceerd en de belangrijkste systematieken en gangbare definities besproken. We hebben ervoor gekozen om in het tweede deel een aantal thema&rsquo;s met bijbehorende casu&iuml;stiek te bespreken aan de hand van relevante aandachtsgebieden. De denkwijze die door ervaren clinici wordt toegepast bij het klinisch redeneren hebben we via de invuloefeningen in de tekst weergegeven. Hierbij hebben we uitsluitend de eenvoudige initi&euml;le stappen besproken om een basis te leggen. Het klinisch redeneren rondom een casus kan later worden uitgediept. In de praktijk wordt de beginnende zorgprofessional blootgesteld aan een enorme hoeveelheid informatie. Als ervaren clinici raden wij aan om in een brede context en met lage complexiteit te beginnen met klinisch redeneren. Wel bevelen we daarbij aan om alvast gerelateerd studiemateriaal over anatomie, fysiologie, pathologie, farmacologie en eventueel redeneerhulpen en classificatiesystemen te behandelen. De combinatie met casu&iuml;stiek cre&euml;ert klinisch begrip en zorgt ervoor dat het geleerde beter beklijft. Wanneer de brede context met de laagcomplexe casu&iuml;stiek is bestudeerd, volgt meer diepgang en kan specialistisch klinisch redeneren effectief worden aangeleerd.</p>\n\t\t\t<p>Het bijbehorende boek, <em>Praktijkgestuurd klinisch redeneren</em>, biedt slechts een greep uit de beschikbare oefencasu&iuml;stiek. Omdat richtlijnen snel veranderen, samenhangend met nieuwe inzichten en mogelijkheden in de gezondheidszorg, bieden we de overige casu&iuml;stiek via het digitale platform aan. Deze casu&iuml;stiek zal voortdurend worden aangevuld en bijgewerkt. Ook het docentenmateriaal en de lesprogramma&rsquo;s zijn beschikbaar via dit platform.</p>\n\n\t\t[$/BLOCK]\n\t[$/CELL]\n[$/BOX]","Name":"15.1 Terugblik"}]}