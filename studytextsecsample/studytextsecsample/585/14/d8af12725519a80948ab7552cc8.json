{"id":"58514d8a-f127-2551-9a80-948ab7552cc8","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>6.2.10 Hoe verzorg je een infuus?</h3>\n\t\t\t<p>Je moet de infuusslang om de drie &agrave; vier dagen vervangen om infecties te voorkomen. De infuuspleister moet je minstens om de vijf dagen vervangen. Soms moet je de slang of pleister eerder verwisselen. Je kan controleren of dit nodig is door de pleister en de huid rondom de insteekplaats te bekijken.</p>\n\t\t\t<p>Hieronder vind je het stappenplan voor het vervangen van de infuusslang en de infuuspleister. Zet de volgende materialen klaar:</p>\n\t\t\t<ul>\n\t\t\t\t<li>een infuusslang;</li>\n\t\t\t\t<li>een prullenbak;</li>\n\t\t\t\t<li>handschoenen;</li>\n\t\t\t\t<li>een onderlegger;</li>\n\t\t\t\t<li>een infuuszak;</li>\n\t\t\t\t<li>een afsluitdopje;</li>\n\t\t\t\t<li>alcohol 70%;</li>\n\t\t\t\t<li>gaasjes;</li>\n\t\t\t\t<li>een naaldencontainer.</li>\n\t\t\t</ul>\n\t\t\t<p>Regel ook dat de medicijnen dubbel gecontroleerd zijn voordat je ze bij de zorgvrager toedient. Volg daarna de volgende stappen:</p>\n\t\t\t<ol>\n\t\t\t\t<li>Maak je handen goed schoon. Bij zichtbaar vuil was je ze met zeep en water, anders met handalcohol.</li>\n\t\t\t\t<li>Zet alle materialen klaar, zodat je hier makkelijk bij kan.</li>\n\t\t\t\t<li>Controleer de naam en geboortedatum van de zorgvrager.</li>\n\t\t\t\t<li>Controleer of de zorgvrager op de hoogte is van:\n\t\t\t\t\t<ul>\n\t\t\t\t\t\t<li>het medicijn;</li>\n\t\t\t\t\t\t<li>de toediening van het medicijn;</li>\n\t\t\t\t\t\t<li>de bijwerkingen van het medicijn.</li>\n\t\t\t\t\t</ul>\n\t\t\t\t</li>\n\t\t\t\t<li>Controleer het medicijn op:\n\t\t\t\t\t<ul>\n\t\t\t\t\t\t<li>de houdbaarheidsdatum;</li>\n\t\t\t\t\t\t<li>de kleur en het uiterlijk;</li>\n\t\t\t\t\t\t<li>de manier van toedienen.</li>\n\t\t\t\t\t</ul>\n\t\t\t\t</li>\n\t\t\t\t<li>Vergelijk samen met de zorgvrager de toedienlijst met het medicijn. Let daarbij op:\n\t\t\t\t\t<ul>\n\t\t\t\t\t\t<li>het soort medicijn;</li>\n\t\t\t\t\t\t<li>de dosis van het medicijn;</li>\n\t\t\t\t\t\t<li>het tijdstip van toedienen.</li>\n\t\t\t\t\t</ul>\n\t\t\t\t</li>\n\t\t\t\t<li>Overgiet de gaasjes met desinfectievloeistof.</li>\n\t\t\t\t<li>Bereid het infuustoedieningssysteem voor zoals eerder beschreven (paragraaf 6.2.3). Volg de aanwijzingen op om de infuuszak op het infuustoedieningssysteem aan te sluiten. Volg deze aanwijzingen ook om de infuuszak te ontluchten. Zorg dat het uiteinde van de zak steriel blijft.</li>\n\t\t\t\t<li>Vraag de zorgvrager te gaan zitten of liggen.</li>\n\t\t\t\t<li>Leg een onderlegger onder het lichaamsdeel waar de canule in zit.</li>\n\t\t\t\t<li>Sluit de rolregelklemmen van de huidige infuusslang. Klem de Midline-katheter af.</li>\n\t\t\t\t<li>Trek niet-steriele handschoenen aan.</li>\n\t\t\t\t<li>Ontkoppel de huidige infuusslang van de canule. Sluit direct daarna de nieuwe infuusslang op de canule aan. Zorg dat de uiteinden steriel blijven.</li>\n\t\t\t\t<li>Maak de infuuscanule eventueel vast met een nieuwe pleister. Zorg dat de insteekopening zo goed mogelijk zichtbaar is.</li>\n\t\t\t\t<li>Knip de spike van de oude infuusslang af. Doe de spike in de naaldencontainer.</li>\n\t\t\t\t<li>Noteer:\n\t\t\t\t\t<ul>\n\t\t\t\t\t\t<li>de soort infuusvloeistof;</li>\n\t\t\t\t\t\t<li>de concentratie van de infuusvloeistof;</li>\n\t\t\t\t\t\t<li>de hoeveelheid infuusvloeistof;</li>\n\t\t\t\t\t\t<li>de hoeveelheid restvloeistof in de oude infuuszak;</li>\n\t\t\t\t\t\t<li>het toedieningstijdstip;</li>\n\t\t\t\t\t\t<li>de ingestelde toedieningssnelheid;</li>\n\t\t\t\t\t\t<li>de eventuele bijzonderheden.</li>\n\t\t\t\t\t</ul>\n\t\t\t\t</li>\n\t\t\t</ol>\n\t\t\t<p><strong>Hoe vervang je een infuuszak?</strong></p>\n\t\t\t<p>Je vervangt een infuuszak wanneer:</p>\n\t\t\t<ul>\n\t\t\t\t<li>de zorgvrager andere medicijnen toegediend moet krijgen;</li>\n\t\t\t\t<li>de infuuszak bijna leeg is.</li>\n\t\t\t</ul>\n\t\t\t<p>Hieronder vind je het stappenplan voor het vervangen van de infuuszak. Regel ook dat de medicijnen dubbel gecontroleerd zijn voordat je ze aan de zorgvrager toedient. Volg daarna de volgende stappen:</p>\n\t\t\t<ol>\n\t\t\t\t<li>Maak je handen goed schoon. Bij zichtbaar vuil was je ze met zeep en water, anders met handalcohol.</li>\n\t\t\t\t<li>Zet alle materialen klaar, zodat je hier makkelijk bij kan.</li>\n\t\t\t\t<li>Controleer de naam en geboortedatum van de zorgvrager.</li>\n\t\t\t\t<li>Controleer of de zorgvrager op de hoogte is van:\n\t\t\t\t\t<ul>\n\t\t\t\t\t\t<li>het medicijn;</li>\n\t\t\t\t\t\t<li>de toediening van het medicijn;</li>\n\t\t\t\t\t\t<li>de bijwerkingen van het medicijn.</li>\n\t\t\t\t\t</ul>\n\t\t\t\t</li>\n\t\t\t\t<li>Controleer het medicijn op:\n\t\t\t\t\t<ul>\n\t\t\t\t\t\t<li>de houdbaarheidsdatum;</li>\n\t\t\t\t\t\t<li>de kleur en het uiterlijk;</li>\n\t\t\t\t\t\t<li>de manier van toedienen.</li>\n\t\t\t\t\t</ul>\n\t\t\t\t</li>\n\t\t\t\t<li>Vergelijk samen met de zorgvrager de toedienlijst met het medicijn. Let daarbij op:\n\t\t\t\t\t<ul>\n\t\t\t\t\t\t<li>het soort medicijn;</li>\n\t\t\t\t\t\t<li>de dosis van het medicijn;</li>\n\t\t\t\t\t\t<li>het tijdstip van toedienen.</li>\n\t\t\t\t\t</ul>\n\t\t\t\t</li>\n\t\t\t\t<li>Bevestig de nieuwe infuuszak aan de infuusstandaard.</li>\n\t\t\t\t<li>Verwijder het afsluitdopje van het aanprikpunt van de infuuszak.</li>\n\t\t\t\t<li>Desinfecteer het aanprikpunt met gazen en desinfectiemiddel.</li>\n\t\t\t\t<li>Zet de rolregelklem op de infuusslang dicht.</li>\n\t\t\t\t<li>Verwijder de spike van de slang uit de oude infuuszak. Prik hier vervolgens direct de nieuwe infuuszak aan.</li>\n\t\t\t\t<li>Open de rolregelklem op de nieuwe infuusslang.</li>\n\t\t\t\t<li>Controleer de huid en de pleister rondom de insteekplaats. Let op dat de pleister niet heeft losgelaten. Kijk ook of de pleister niet vies is geworden. Controleer de huid op irritatie.</li>\n\t\t\t\t<li>Noteer:\n\t\t\t\t\t<ul style=\"list-style-type: disc;\">\n                        <li>de soort infuusvloeistof;</li>\n                        <li>de concentratie infuusvloeistof;</li>\n                        <li>de hoeveelheid infuusvloeistof;</li>\n                        <li>de restvloeistof in de oude infuuszak;</li>\n                        <li>het toedieningstijdstip;</li>\n                        <li>de ingestelde toedieningssnelheid;</li>\n                        <li>de eventuele bijzonderheden.</li>\n                    </ul>\n\t\t\t\t</li>\n\t\t\t</ol>\n\t\t\t<p><strong>Hoe verwijder je een perifeer infuus?</strong></p>\n\t\t\t<p>Hieronder vind je het stappenplan voor het verwijderen van een perifeer infuus. Zet de volgende materialen klaar:</p>\n\t\t\t<ul>\n\t\t\t\t<li>een prullenbak;</li>\n\t\t\t\t<li>een onderlegger;</li>\n\t\t\t\t<li>handschoenen;</li>\n\t\t\t\t<li>een naaldencontainer;</li>\n\t\t\t\t<li>een pleister;</li>\n\t\t\t\t<li>steriele gaasjes.</li>\n\t\t\t</ul>\n\t\t\t<p>Volg daarna de volgende stappen:</p>\n\t\t\t<ol>\n\t\t\t\t<li>Maak je handen goed schoon. Bij zichtbaar vuil was je ze met zeep en water, anders met handalcohol.</li>\n\t\t\t\t<li>Zet alle materialen klaar, zodat je hier makkelijk bij kan.</li>\n\t\t\t\t<li>Leg twee stukken pleister van ongeveer 10 cm klaar.</li>\n\t\t\t\t<li>Laat de zorgvrager zitten of op de rug liggen.</li>\n\t\t\t\t<li>Stop de toediening door de rolregelklem van de infuusslang te sluiten.</li>\n\t\t\t\t<li>Doe de handschoenen aan.</li>\n\t\t\t\t<li>Verwijder het fixatiemateriaal door middel van de stretchmethode:\n\t\t\t\t\t<ol>\n\t\t\t\t\t\t<li>Maak een hoekje van de folie voorzichtig los.</li>\n\t\t\t\t\t\t<li>Til dit hoekje iets op.</li>\n\t\t\t\t\t\t<li>Rek (&lsquo;stretch&rsquo;) de folie met &eacute;&eacute;n hand parallel aan de huid uit. Gebruik je andere hand om de huid strak te trekken, zodat de huid niet beschadigt.</li>\n\t\t\t\t\t\t<li>Verwijder de folie voorzichtig zodra de kleeflaag van de huid loskomt.</li>\n\t\t\t\t\t\t<li>Houd twee dubbelgevouwen steriele gazen tegen de insteekplaats. Verwijder met je andere hand de canule, samen met het fixatiemateriaal.</li>\n\t\t\t\t\t</ol>\n\t\t\t\t</li>\n\t\t\t\t<li>Druk de insteekplaats af tot het bloeden stopt.</li>\n\t\t\t\t<li>Plak de canule met het fixatiemateriaal op de onderlegger.</li>\n\t\t\t\t<li>Verbind de insteekplaats met de gaasjes en een pleister.</li>\n\t\t\t\t<li>Laat de zorgvrager de insteekplaats nog enkele minuten afdrukken.</li>\n\t\t\t\t<li>Controleer of de kathetertip (het uiteinde van een katheter) intact is.</li>\n\t\t\t\t<li>Knip de spike van de infuusslang af. Doe de spike in de naaldencontainer.</li>\n\t\t\t\t<li>Gooi de rest van de gebruikte spullen weg, behalve de infuuspomp.</li>\n\t\t\t\t<li>Trek de handschoenen uit.</li>\n\t\t\t\t<li>Was of desinfecteer je handen.</li>\n\t\t\t\t<li>Noteer:\n\t\t\t\t\t<ul>\n\t\t\t\t\t\t<li>de restvloeistof;</li>\n\t\t\t\t\t\t<li>de handeling;</li>\n\t\t\t\t\t\t<li>de eventuele bijzonderheden.</li>\n\t\t\t\t\t</ul>\n\t\t\t\t</li>\n\t\t\t</ol>\n\n\t\t[$/BLOCK]\n\t[$/CELL]\n[$/BOX]\n","Name":"6.2.10 Hoe verzorg je een infuus?"}]}