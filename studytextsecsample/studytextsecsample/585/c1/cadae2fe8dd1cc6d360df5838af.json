{"id":"585c1cad-ae2f-e8dd-1cc6-d360df5838af","Content":[{"Language":"nl-NL","Content":"\n[$BOX]\n\t[$CELL]\n\t\t[$BLOCK]\n\n\t\t\t<h3>De aanmaak van warmte</h3>\n            <p>Je lichaam heeft warmte nodig voor je stofwisseling. De hoeveelheid warmte die je lichaam moet maken, hangt daardoor af van de hoeveelheid stofwisseling in je lichaam. Als je bijvoorbeeld gaat sporten, worden je spiercellen actiever. In deze spiercellen is dan meer stofwisseling dan wanneer je rustig op de bank zit.</p>\n            <p>Op dat moment heeft je lichaam meer warmte nodig, zodat deze hogere stofwisseling in de spiercellen plaats kan vinden. De verschillende processen die onderdeel zijn van je stofwisseling bepalen dus hoeveel warmte je lichaam aanmaakt. Al deze processen samen noemen we de <strong>metabole</strong> <strong>snelheid</strong> van je lichaam. De belangrijkste processen die de metabole snelheid bepalen, zijn:</p>\n            <ul>\n                 <li>de totale hoeveelheid stofwisseling in je lichaamscellen. Hiermee bedoelen we de hoeveelheid energie en voedingsstoffen die de cellen in je lichaam samen verbruiken. Een onderdeel hiervan is de energie die je hersencellen gebruiken wanneer je een boek leest;</li>\n                 <li>een verhoogde spieractiviteit. Als je beweegt, zijn je spieren actiever en maken ze meer warmte aan. Dit gebeurt ook door te rillen als je het koud hebt. Als je rilt, zijn je spieren actiever en maken ze de warmte aan die je lichaam nodig heeft om warm te blijven;</li>\n                 <li>bepaalde hormonen in je bloed. Hormonen zijn stofjes die veel processen in je lichaam aansturen. Een aantal hormonen hebben invloed op je stofwisseling. Dit zijn bijvoorbeeld:\n            <ul>\n                 <li>het schildklierhormoon;</li>\n                 <li>het groeihormoon;</li>\n                 <li>testosteron.</li>\n            </ul>\n                 </li>\n                 <li>een verhoogde sympatische activiteit. Je zenuwstelsel bestaat uit verschillende onderdelen. E&eacute;n van deze onderdelen is het sympatische zenuwstelsel. Dit zenuwstelsel activeert je lichaam in stresssituaties, zoals wanneer je schrikt van een hard geluid. Hierbij komen de hormonen adrenaline en noradrenaline vrij. Door deze hormonen krijg je een:\n            <ul>\n                 <li>hogere hartslag;</li>\n                 <li>hogere bloeddruk;</li>\n                 <li>snellere ademhaling.</li>\n            </ul>\n            <p>De hogere hartslag en bloeddruk zorgen dat je organen meer bloed ontvangen. Het bloed dat je organen dan ontvangen, bevat door je snellere ademhaling ook meer zuurstof dan normaal. Als je in het bos loopt en schrikt van een beer, ontvangen je spieren door deze veranderingen meer bloed met zuurstof en voedingsstoffen. Dit heb je nodig om hard weg te kunnen rennen. Deze veranderingen zorgen dus dat je lichaam goed kan reageren op stresssituaties;</p>\n                 </li>\n                 <li>een hogere chemische activiteit van je lichaamscellen. In je lichaamscellen worden voortdurend stofjes omgezet in andere stofjes. Dit noemen we een chemische reactie. Bij een chemische reactie komt warmte vrij, waardoor de temperatuur van deze cellen stijgt;</li>\n                 <li>de vertering van eten. Je darmen verteren het eten wat je inneemt. Tijdens deze spijsvertering worden de voedingsstoffen uit je eten opgenomen door je darmwand. Daarvandaan worden de voedingsstoffen naar je bloed vervoerd. Een deel wordt via je bloed naar je lever en spieren gebracht, waar het wordt opgeslagen tot je lichaam het nodig heeft. Bij de vertering en de opslag van de voedingsstoffen komt warmte vrij.</li>\n            </ul>\n\n\t[$/BLOCK]\n[$/CELL]\n\t[$CELL]\n\n\t\t[$IMG(\"/media/Images/shutterstock_86681170.jpg\";225,300)]\n\n\n\t[$/CELL]\n[$/BOX]","Name":"13.2 De aanmaak van warmte (de warmteproductie)"}]}