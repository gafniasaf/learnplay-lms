{"id":"602f4f19-1e5a-f4f5-18d1-8450fcd3eee3","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Precordiale stomp</h3>\n\t\t\t<p>Een precordiale stomp mag uitsluitend toegepast worden bij een \"witnessed arrest\" (getuigen aanwezig bij het moment van optreden van circulatiestand). Een enkele precordiale stomp is veelal niet succesvol voor het bereiken van cardioversie bij een schokbaar ritme.</p>\n\t\t\t<p>Er is meer kans van slagen bij een polsloze VT in vergelijking met VF. Het geven van een precordiale stomp mag het roepen om hulp of verkrijgen van een defibrillator niet vertragen. Het kan daarom veelal alleen worden toegepast wanneer er meerdere hulpverleners getuige zijn van de circulatiestilstand en wanneer de defibrillator niet direct beschikbaar is. In de praktijk gebeurt dit veelal alleen in omgevingen waar acute zorg wordt gegeven zoals de SEH, CCU of Intensive Care.</p>\n\t\t\t<p>De precordiale stomp wordt direct na bevestiging van de circulatiestilstand gegeven en alleen door getrainde zorgverleners. Gebruik de ulnaire zijde van de vuist en geef vanaf een hoogte van 20 cm een snelle stomp op de onderste helft van het sternum, trek de vuist meteen terug om een impuls-achtige stimulus te creÃ«ren.</p>\n\t\t\t<p>Er zijn vrijwel geen casusbeschrijvingen waarbij een precordiale stomp een ritme met circulatie converteert naar een ritme zonder circulatie.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_88920337.jpg\";200,300)]\n\n\t[$/CELL]\n[$/BOX] \n ","Name":"Precordiale stomp"}]}