{"id":"60298750-dd25-5752-054b-4fb76b4faae6","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Ergocoach</h3>\n            <p>Sommige zorgprofessionals hebben als speciale taak om extra op ergonomisch werken te letten binnen een organisatie. Dit zijn de ergocoaches. Een <strong>ergocoach</strong> is een professional die zich bezighoudt met het verbeteren van de ergonomie op de werkvloer. Op sommige werkplekken wordt een ergocoach ook wel een preventiedeskundige of een tilspecialist genoemd. De taken van een ergocoach vormen geen apart beroep. Iemand neemt dit als extra taak op zich naast zijn of haar normale werk. We noemen dit soort extra taken een <strong>neventaak</strong>. De ergocoach is onderdeel van het team, maar heeft daarnaast een extra verantwoordelijkheid. Dit is het voorkomen en verminderen van fysieke belasting op de werkvloer.</p>\n            <p>Een ergocoach heeft, zoals de naam al zegt, een coachende rol. Hij of zij heeft extra kennis (deskundigheid) en gebruikt dit om zijn of haar collega&rsquo;s te steunen en te stimuleren. Voorbeelden zijn het vragen van aandacht voor goede tiltechnieken of het zorgen voor goede hulpmiddelen. Een ergocoach helpt op deze manier mee met:</p>\n            <ul>\n                <li>het makkelijker maken van het werk;</li>\n                <li>het verminderen van gezondheidsklachten bij zichzelf en collega&rsquo;s;</li>\n                <li>het besparen van tijd;</li>\n                <li>een betere kwaliteit van zorg.</li>\n            </ul>\n\n\t\t[$/BLOCK]\n\t[$/CELL]\n[$/BOX] ","Name":"Ergocoach"}]}