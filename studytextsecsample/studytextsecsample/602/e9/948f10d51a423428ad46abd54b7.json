{"id":"602e9948-f10d-51a4-2342-8ad46abd54b7","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Kenmerken bipolaire stoornis</h3>\n\t\t\t<p>Bij een bipolaire stoornis, ook wel manisch-depressieve stoornis genoemd, wisselt de stemming van depressief tot manisch. Mensen met een bipolaire stoornis hebben afwisselend depressieve, manische, hypomane en gemengde episoden met tussendoor (bijna) klachtenvrije perioden.</p>\n\t\t\t<p><strong>Manie en hypomanie</strong></p>\n\t\t\t<p>Tijdens een manische episode voelt een persoon zich heel erg opgewekt en eufoor en is hij of zij erg prikkelbaar. Manische mensen zijn erg actief, hebben veel energie en slapen weinig. Bij een manie komen ook grootheidswanen voor.</p>\n\t\t\t<p>Vaak gedraagt de persoon zich ongeremd, roekeloos en chaotisch. Regelmatig komen manische cliënten door hun gedrag in de problemen op hun werk en in hun relatie. Ook komt het frequent voor dat een cliënt in geldproblemen komt tijdens een manische episode. Manisch ontremde cliënten realiseren zich niet dat zij ziek zijn. Hierdoor kunnen grote problemen ontstaan, waardoor het regelmatig nodig is om manisch ontremde cliënten op te nemen.</p>\n\t\t\t<p>Cliënten met een hypomanie hebben vergelijkbare symptomen als manische cliënten. Een hypomanie onderscheid zich van een manie doordat cliënten bij een hypomanie per definitie niet in ernstige problemen raken. Veel cliënten vinden een hypomanie juist een fijne ervaring. Zij hebben het gevoel dan echt te leven, dit in tegenstelling tot het gevoel dat zij hebben tijdens een depressieve episode.</p>\n\n\t\t[$/BLOCK]\n\t[$/CELL]\n\t[$CELL] \n\n\t\t[$IMG(\"/media/Images/shutterstock_184575812.jpg\";201,300)]\n\n\t[$/CELL]\n[$/BOX]\n","Name":"Kenmerken bipolaire stoornis"}]}