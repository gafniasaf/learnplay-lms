{"id":"602fda5d-ad4c-8c87-61df-906b665e0611","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\t\t\n\t\t\t<h3>Bloeddrukregulatie</h3>\n\t\t\t<p>Cliënten met diabetes hebben een verhoogd risico op het krijgen van bepaalde ziektes en complicaties. Om dit risico zo klein mogelijk te maken, is een goede regulatie van de hoeveelheid glucose in het bloed belangrijk. Een goede regulatie is beter mogelijk bij een zelfstandige cliënt die zich goed aan het medicatieschema houdt. Het is voor een zorgprofessional belangrijk om cliënten hierbij te helpen.</p>\n\t\t\t<p>Een hoge bloeddruk verhoogt het risico op ziektes en complicaties bij cliënten met diabetes nog verder. Bij het meten van de bloeddruk wordt de boven- en onderdruk in de bloedvaten bepaald. Bij een gezonde bloeddruk ligt de bovendruk rond de 120 mmHg (millimeter kwikdruk) en de onderdruk rond de 80 mmHg. Dit wordt als volgt opgeschreven: 120/80 mmHg.</p>\n\n\t\t[$/BLOCK]\n\t[$/CELL]\n\t[$CELL]\n\t\n\t\t[$IMG(\"/media/images/shutterstock_93341521.jpg\"; 215, 300)]\n\t\t\n\t[$/CELL]\n[$/BOX]\n\n[$BOX]\n\t[$CELL]\n\t\t[$BLOCK]\n\t\t\n\t\t\t<p>De bloeddruk bij mensen tot 80 jaar is te hoog als:</p>\n\t\t\t<ul>\n\t\t\t\t<li>de bovendruk boven de 140 mmHg is;</li>\n\t\t\t\t<li>de onderduk boven de 90 mmHg is.</li>\n\t\t\t</ul>\n\t\t\t<p>Bij mensen van boven de 80 jaar mag de bovendruk rond de 150-160 mmHg zijn.</p>\n\t\t\t<p>De volgende klachten kunnen optreden bij mensen met een te hoge bloeddruk:</p>\n\t\t\t<ul>\n\t\t\t\t<li>hoofdpijn en oorsuizen;</li>\n\t\t\t\t<li>bewegende vlekjes voor de ogen;</li>\n\t\t\t\t<li>neusbloedingen;</li>\n\t\t\t\t<li>kortademigheid;</li>\n\t\t\t\t<li>spierzwakte en spierkramp.</li>\n\t\t\t</ul>\n\t\t\t<p>Het is belangrijk dat bij een cliënt met diabetes regelmatig de bloeddruk, de hartslag en het cholesterol gecontroleerd worden. Dit gebeurt door periodieke controles bij de huisarts en/of de praktijkondersteuner. Een taak voor de zorgverlener is om te signaleren of de cliënt naar de controles gaat en indien nodig de cliënt te stimuleren om hierheen te gaan.</p>\n\t\t\n\t\t[$/BLOCK]\n\t[$/CELL]\n[$/BOX]","Name":"Bloeddrukregulatie"}]}