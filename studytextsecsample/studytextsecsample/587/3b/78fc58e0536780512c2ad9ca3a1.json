{"id":"5873b78f-c58e-0536-7805-12c2ad9ca3a1","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Afleidingen en elektroden</h3>\n\t\t\t<p>De elektrische activiteit die in het hart wordt gegenereerd, ‘lekt’ deels naar de weefsels rondom het hart. Een klein gedeelte bereikt zelfs het (huid)oppervlak van het lichaam.</p>\n\t\t\t<p>Wanneer elektroden op de huid worden geplaatst aan verschillende zijden van het hart (dus bijvoorbeeld aan elke hand een elektrode), kunnen verschillen in elektrische lading tussen deze twee zijden van het lichaam (en dus tussen twee verschillende zijden van het hart) worden gemeten.</p>\n\t\t\t<p>Deze elektrische ladingsverschillen die men aan het huidoppervlak meet, vormen dus in wezen een afgezwakte representatie van de elektrische activiteit in het hart.</p>\t\t\t\n\t\t\t<p>Een afleiding is een verzameling van elektroden die tegelijkertijd worden gebruikt om een elektrische activiteit te meten. Omdat de ladingsverdeling in het hart, gemeten over verschillende hoeken steeds anders is, worden meerdere elektrodenparen in verschillende hoeken rondom het hart geplaatst. Zo zal in bepaalde situaties de ene afleiding een groot verschil tussen de elektroden registreren, terwijl op hetzelfde moment een andere afleiding geen enkel verschil meet.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Animations/ventje met 2 electroden.png\";300,300;2)]\n\n\t[$/CELL]\n[$/BOX]\n","Name":"Afleidingen en elektroden"}]}