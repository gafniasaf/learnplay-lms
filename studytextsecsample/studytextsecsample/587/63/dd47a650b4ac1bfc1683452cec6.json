{"id":"58763dd4-7a65-0b4a-c1bf-c1683452cec6","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Angststoornissen met zorgelijkheid</h3>\n\t\t\t<p>Sommige angststoornissen kenmerken zich door een overmatige zorgelijkheid. Dit zijn met name de gegeneraliseerde angststoornis en de obsessief-compulsieve stoornis. Iemand met een gegeneraliseerde angststoornis is extreem zorgelijk over allerlei grote maar ook kleine, dagelijkse dingen. Mensen maken zich bijvoorbeeld zorgen over hun werk, hun familie of hun gezondheid, ook als daar helemaal geen reden voor is. De zorgelijkheid is bij een gegeneraliseerde angststoornis veel groter dan wat normaal verwacht zou worden. Het piekeren over deze zorgen neemt bij deze mensen een groot deel van hun tijd in beslag of houdt ze uit hun slaap. Naast deze zorgelijke gedachten hebben ze door de zorgen ook vaak last van een heel scala aan fysieke klachten. Hieronder vallen bijvoorbeeld vermoeidheid, concentratieproblemen, hartkloppingen of duizeligheid. Soms gaan deze mensen ook vermijdingsgedrag vertonen. Ze vermijden dan alles waarvan zij denken dat het extra moeite zal kosten, omdat ze al zo veel energie kwijt zijn aan het piekeren.</p>\n\t\t\t<p>Een obsessief-compulsieve stoornis wordt ook wel een dwangstoornis genoemd. Een obsessie is een gedachte of beeld van een gebeurtenis die zich blijft opdringen aan die persoon. Dit zorgt voor een gevoel dat er iets ergs gaat gebeuren of een algeheel gevoel van onrust. Dit wordt tijdelijk weggenomen door dwanggedachten of dwanghandelingen. Dit worden compulsies genoemd. Een persoon met obsessies heeft het gevoel dat deze gedachten niet uit zichzelf komen. Het voelt alsof ze worden opgedrongen. We spreken pas van een dwangstoornis als iemand een groot deel van de tijd bezig is met dwanggedachten of dwanghandelingen.</p>\n\t\t\t\n\n\t\t[$/BLOCK]\n\t[$/CELL]\n[$/BOX]","Name":"Angststoornissen met zorgelijkheid"}]}