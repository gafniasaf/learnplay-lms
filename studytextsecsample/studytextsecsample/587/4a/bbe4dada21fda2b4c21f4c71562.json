{"id":"5874abbe-4dad-a21f-da2b-4c21f4c71562","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>11.9 Verzorgen van een verblijfskatheter</h3>\n\t\t\t<p>Zorgvragers met een verblijfskatheter moet je dagelijks verzorgen. Bij de verzorging van verblijfskatheters maak je een onderscheid tussen urethrale en suprapubische katheters.</p>\n\t\t\t<p>Een urethrale verblijfskatheter verzorg je dagelijks tijdens het wassen van de zorgvrager. Je maakt het gebied rondom de katheter en de geslachtsdelen (let bij de man ook op de eikel) elke dag schoon met water. Ook de katheterslang moet je met water wassen. De urineopvangzak hoef je niet dagelijks te vervangen. Je vervangt de urineopvangzak alleen in het geval van:</p>\n\t\t\t<ul>\n\t\t\t\t<li>een lekkende opvangzak;</li>\n\t\t\t\t<li>een volle gesloten eenmalige opvangzak;</li>\n\t\t\t\t<li>een nare geur;</li>\n\t\t\t\t<li>neerslag in de urine;</li>\n\t\t\t\t<li>een verbroken verbinding tussen de katheter en de opvangzak.</li>\n\t\t\t</ul>\n\t\t\t<p>Bij zorgvragers met een (verblijfs)katheter streef je standaard een urineproductie van minimaal 1,5 tot 2 liter per 24 uur na. Dit om een urineweginfectie te voorkomen. In overleg met een arts kan je hiervan afwijken. Bijvoorbeeld in het geval van een vochtbeperking.</p>\n\n\t\t[$/BLOCK]\n\t[$/CELL]\n[$/BOX]","Name":"11.9 Verzorgen van een verblijfskatheter"}]}