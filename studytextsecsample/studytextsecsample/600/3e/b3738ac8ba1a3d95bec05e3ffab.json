{"id":"6003eb37-38ac-8ba1-a3d9-5bec05e3ffab","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>De huid tijdens een zwangerschap</h3>\n\t\t\t<p><strong>Huid </strong></p>\n\t\t\t<p>Zwangere vrouwen hebben een toegenomen doorbloeding van de huid. In de eerste fase van de zwangerschap is dit een gevolg van de vaatverwijding die in het gehele lichaam optreedt.</p>\n\t\t\t<p>In de laatste fase van de zwangerschap is de verhoogde stofwisseling verantwoordelijk voor de toegenomen doorbloeding van de huid.</p>\n\t\t\t<p>Ook neemt de huidpigmentatie toe tijdens de zwangerschap. Dit komt doordat het melanocyt-stimulerend hormoon meer wordt aangemaakt en er meer melatonine in het bloed zit. Dit is vooral te zien aan het donker kleuren van de linea alba (de lijn die tussen de rechte buikspieren zit en vanaf de onderkant van het borstbeen tot het schaambeen loopt) en de tepels. Als zwangere vrouwen in de zon gaan zitten, kan dit een typisch verkleuringspatroon van het gezicht geven (ook wel zwangerschapsmasker genoemd), waarbij met name het voorhoofd, de jukbeenderen, de bovenlip en de kin verkleuren.</p>\n\t\t\t<p>Gedurende de tweede helft van de zwangerschap kunnen striemen (ook wel striae genoemd) ontstaan. Dit zijn strepen met een blauwpaarse kleur die ontstaan als gevolg van overrekking van de huid. Striemen ontstaan meestal op de buik of borsten. Na de zwangerschap gaan striemen niet helemaal weg. In de meeste gevallen neemt de blauwpaarse kleur af en krijgen de striemen meer de natuurlijke huidskleur.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_174195446.jpg\";200,300)]\n\n\t[$/CELL]\n[$/BOX]","Name":"De huid tijdens een zwangerschap"}]}