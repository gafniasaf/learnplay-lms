{"id":"6005dcfd-059d-6848-a94e-f617a0daabea","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Veranderingen in de &lsquo;B&rsquo; - Breathing</h3>\n\t\t\t<p>De basisprincipes van de ATLS blijven bij ouderen ook bij het veilig stellen van de &lsquo;B&rsquo; (Breathing, ofwel ademhaling) hetzelfde. Het is echter wel van belang te realiseren dat veel ouderen longschade hebben. Dit komt omdat zij zijn opgegroeid in een tijd waarin roken heel normaal was en bovendien geen regulatie was op de uitstoot van schadelijke stoffen in de atmosfeer. Deze longschade zorgt er echter wel voor dat veel ouderen een minder goede respiratoire reservecapaciteit hebben en vaak te kampen hebben met ziektes als COPD.</p>\n\t\t\t <p>Daarnaast levert een borstkastrauma bij ouderen sneller gevaarlijke situaties op. Ouderen breken eerder een rib, krijgen sneller een longcontusie en zijn minder beschermd tegen complicaties (zoals een pneumo- of hematothorax). Bovendien treden bij ouderen complicaties zoals een pneumonie, atelectase of longoedeem altijd eerder op dan bij jongeren. Bij het zekeren van de ademhaling moet men daarom rekening houden met de volgende aandachtspunten:</p>\n\t\t\t<ul>\n\t\t\t\t<li>Dien op tijd zuurstof toe! Wees hiermee wel voorzichtig bij COPD-pati&euml;nten, omdat de regulatie van de ademhaling bij hen anders verloopt dan normaal. Bij gezonde mensen wordt de ademhaling gereguleerd aan de hand van de CO<sub>2</sub>-concentratie in het bloed. Als deze waarde te hoog wordt, zal de persoon gestimuleerd worden sneller en dieper te ademen. Bij COPD-pati&euml;nten is de CO<sub>2</sub>-concentratie standaard te hoog. Zij reguleren de ademhaling daarom aan de hand van de O<sub>2</sub>-concentratie in het bloed. Zij zullen sneller en dieper gaan ademhalen als deze concentratie te laag wordt. Als COPD-pati&euml;nten dus zuurstof toegediend krijgen, waardoor de O<sub>2</sub>-concentratie in het bloed stijgt, zullen zij zelf minder gaan ademhalen, wat kan leiden tot een respiratoire acidose. In een traumasituatie wordt dit risico echter genomen, omdat het van belang is voldoende zuurstofperfusie in de weefsels te behouden. In traumasituaties wordt dus ook bij COPD-pati&euml;nten gewoon zuurstof toegediend. Indien een respiratoire insuffici&euml;ntie hierdoor ontstaat, moet worden overgegaan tot intubatie.</li>\n\t\t\t\t<li>Geriatrische pati&euml;nten met een pneumothorax dan wel een hematothorax moeten overgeplaatst worden naar een intensive care.</li>\n\t\t\t\t<li>Zorg dat de pijnstilling op niveau is. Zorg ook voor een longtoilet. Pas op dat niet te veel pijnstilling wordt toegediend, omdat dit kan leiden tot ademdepressies. Het kan in traumasituaties helpen om epidurale pijnstilling te geven, omdat dit geen risico geeft op ademdepressies.</li>\n\t\t\t\t<li>Zorg dat bij ouderen niet of in elk geval niet te veel kristallo&iuml;de infuusvloeistof wordt toegediend. Bij ouderen met een verminderde cardiopulmonale reserve zullen hierdoor namelijk eerder longoedeem ontwikkelen. </li>\n\t\t\t</ul>\n\t\t\t<p>Het goed monitoren van de ademhaling (&lsquo;B&rsquo;) is essentieel bij ouderen!</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_629727011.jpg\";199,300)]\n\n\t[$/CELL]\n[$/BOX] ","Name":"Veranderingen in de ‘B’"}]}