{"id":"6001dae3-af2f-951a-7aee-f86a2fef7981","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Stappenplan bereiding geneesmiddel</h3>\n            <p><strong>Stap 1: Controleer het voorgeschreven geneesmiddel</strong></p>\n            <p>Zorg dat de medicatieopdracht juist wordt gelezen en ge&iuml;nterpreteerd. Daarbij dienen de volgende zaken te worden gecontroleerd:</p>\n            <ul>\n                <li>bereidingswijze van het geneesmiddel;</li>\n                <li>hoeveelheid;</li>\n                <li>toedieningsweg;</li>\n                <li>houdbaarheidsdatum na bereiding van het geneesmiddel.</li>\n            </ul>\n            <p>En indien van toepassing:</p>\n            <ul>\n                <li>welk oplosmiddel;</li>\n                <li>welk verdunningsmiddel.</li>\n            </ul>\n            <p>Hiervoor kan als hulpmiddel het Handboek Parenteralia worden gebruikt.</p>\n            <p><strong>Stap 2: Schrijven van toedienetiket</strong></p>\n            <p>Na het controleren van de medicatieopdracht dient de opdracht te worden omgezet in een toedienetiket. Deze wordt bij voorkeur geprint.</p>\n            <p>De volgende informatie moet op het etiket vermeld worden:</p>\n            <ul>\n                <li>datum en tijd van bereiding;</li>\n                <li>naam van het medicijn conform de opdracht;</li>\n                <li>sterkte van het medicijn;</li>\n                <li>plaats voor twee parafen;</li>\n                <li>indien van toepassing: naam en hoeveelheid van verdunnings- of oplosmiddel;</li>\n                <li>controleer de pati&euml;ntgegevens.</li>\n            </ul>\n            <p><strong><em>Let op: vermijd afkortingen zoveel mogelijk om misinterpretaties te voorkomen.</em></strong></p>\n            <p><strong>Stap 3: Berekenen van de juiste hoeveelheid</strong></p>\n            <p>Bereken de juiste hoeveelheid en de sterkte van het toe te dienen medicijn en controleer dit.</p>\n            <p><strong>Stap 4: Desinfecteren en hygi&euml;nemaatregelen</strong></p>\n            <p>Zorg voor een opgeruimd en overzichtelijk werkblad en desinfecteer met alcohol 70%. Droog het werkblad niet af, maar laat het aan de lucht drogen.</p>\n            <ul>\n                <li>zorg voor schone werkkleding en zo nodig handschoenen;</li>\n                <li>draag geen sieraden;</li>\n                <li>desinfecteer de handen met handalcohol volgens de richtlijn handhygi&euml;ne van het eigen ziekenhuis.</li>\n            </ul>\n            <p><strong>Stap 5: Verzamelen en klaarleggen materiaal</strong></p>\n            <ul>\n                <li>ampul of flacon met het geneesmiddel;</li>\n                <li>spuit, kies het volume van de spuit op basis van de medicatieopdracht;</li>\n                <li>connectorstukken;</li>\n                <li>gaasjes;</li>\n                <li>toedienetiket;</li>\n                <li>naalden en naaldenbeker;</li>\n                <li>handschoenen;</li>\n                <li>desinfectans alcohol 70%;</li>\n                <li>handboek Parenteralia of bijsluiter medicijn.</li>\n            </ul>\n            <p>Indien van toepassing:</p>\n            <ul>\n                <li>oplosmiddel;</li>\n                <li>verdunningsmiddel.</li>\n            </ul>\n            <p><strong>Stap 6: Klaarmaken van geneesmiddel en paraferen</strong></p>\n            <p>Let op de volgende aspecten:</p>\n            <ul>\n                <li>werk de bereiding, het etiketteren en paraferen van het geneesmiddel in &eacute;&eacute;n keer af, dus vermijd tussentijdse afleiding;</li>\n                <li>zorg bij elke bereiding voor een schoon werkblad;</li>\n                <li>desinfecteer de injectieflacons en de hals van ampullen met 70% alcohol;</li>\n                <li>volg de aanwijzingen van het Handboek Parenteralia en de bijsluiter zorgvuldig op.</li>\n            </ul>\n            <p>Pas op: Parenteralia op de verpleegafdeling mogen maximaal acht uur van tevoren worden klaargemaakt.</p>\n            <p><strong>Stap 7: Controleren en paraferen door tweede persoon</strong></p>\n            <p>Het is noodzakelijk dat een tweede persoon (collega) de bereide medicatie controleert.<br />Deze tweede persoon controleert de volgende punten:</p>\n            <ul>\n                <li>juiste medicatieopdracht;</li>\n                <li>juiste geneesmiddel, bewaar dus de gebruikte ampullen of flacons;</li>\n                <li>juiste sterkte van het medicijn;</li>\n                <li>houdbaarheid/vervaldatum medicijn;</li>\n                <li>juiste berekening;</li>\n                <li>indien van toepassing: juiste oplosmiddel of juiste hoeveelheid verdunningsmiddel, en de juiste bereidingswijze.</li>\n            </ul>\n            <p>Vervolgens kan de tweede persoon eveneens het toedienetiket paraferen. Bij het ontdekken van fouten wordt het bereide product direct vernietigd.</p>\n            <p><strong>Risico&rsquo;s</strong></p>\n            <p>Bij de bereiding van medicijnen kunnen vele fouten optreden. Zowel bij het klaarzetten als klaarmaken. Het dubbel controleren van medicatie moet zorgen voor het beperken van deze risico&rsquo;s.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_96850693.jpg\";199,300)]\n\n\t[$/CELL]\n[$/BOX] ","Name":"Stappenplan bereiding geneesmiddel"}]}