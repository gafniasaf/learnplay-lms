{"id":"599437ea-0d89-9f2d-cc2f-fb995914ba70","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Aandacht voor voeding</h3>\n\t\t\t<p>Vroegtijdige aandacht voor voeding is belangrijk bij patiënten met brandwonden. Mechanismen die leiden tot de vraag naar extra goede voeding, zijn:</p>\n\t\t\t<ul>\n\t\t\t\t<li>verhoogd metabolisme. Bij ernstige brandwonden ontstaat een hypermetabolisme. Het metabolisme van het lichaam kan met een factor twee tot drie verhoogd raken. Dit gaat gepaard met een verhoogde eiwit- en vetafbraak. Ook is de behoefte aan koolhydraten toegenomen;</li>\n\t\t\t\t<li>verlies van mineralen en vitaminen. Als gevolg van beschadiging van de huid en van spierafbraak gaan mineralen en vitaminen verloren. Deze dienen ook via voeding aangevuld te worden;</li>\n\t\t\t\t<li>verhoogde lichaamstemperatuur. De lichaamstemperatuur stijgt tot 39 &deg;C en elke afkoeling van de huid verhoogt het metabolisme.</li>\n\t\t\t</ul>\n\t\t\t<p>Het aantal calorieën dat een zorgvrager met brandwonden nodig heeft, is onder andere afhankelijk van:</p>\n\t\t\t<ul>\n\t\t\t\t<li>het basaal metabolisme;</li>\n\t\t\t\t<li>de mate van hypermetabolisme;</li>\n\t\t\t\t<li>het percentage totaal verbrand lichaamsoppervlak (TVLO);</li>\n\t\t\t\t<li>of sprake is van infecties;</li>\n\t\t\t\t<li>of sprake is van sepsis;</li>\n\t\t\t\t<li>of sprake is van multi-orgaanfalen;</li>\n\t\t\t\t<li>de mate van fysieke activiteit;</li>\n\t\t\t\t<li>het thermische effect van de voeding.</li>\n\t\t\t</ul>\n\t\t\t<p>Al reeds ondervoede zorgvragers verdienen speciale aandacht. Vanaf het moment dat zij een brandwond oplopen, zijn zij in het nadeel ten opzichte van goed gevoede zorgvragers.</p>\n\n\t\t[$/BLOCK]\n\t[$/CELL]\n\t[$CELL]\n\t\n\t\t[$IMG(\"/media/Images/shutterstock_268987781.jpg\";200,300)]\n\t\t\n\t[$/CELL]\n[$/BOX]","Name":"Aandacht voor voeding"}]}