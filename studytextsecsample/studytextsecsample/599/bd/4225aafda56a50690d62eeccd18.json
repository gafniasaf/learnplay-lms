{"id":"599bd422-5aaf-da56-a506-90d62eeccd18","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Impetigo</h3>\n\t\t\t<p>Impetigo is een oppervlakkige infectie van de huid en komt met name voor bij zuigelingen en jonge kinderen. Het is te herkennen aan rode vlekjes waaruit langzaam blaasjes ontstaan. Uit deze blaasjes kan pus komen. Er vormt een geelbruine korst op de huid. <p>Impetigo zit meestal in het gezicht, op de handen of in de nek. Als de impetigo op het gezicht zit, wordt het ook wel krentenbaard genoemd. Meestal zorgt impetigo voor jeuk. </p>\n\t\t\t<p> Een kind met impetigo hoeft zelden te worden opgenomen in het ziekenhuis. Wel kan een kind impetigo oplopen in het ziekenhuis. Als zorgprofessional is het daarom belangrijk om schoon (aseptisch) te werken. Alle maatregelen worden genomen om ervoor te zorgen dat de besmetting niet wordt overgebracht aan anderen. Daarom wordt barri&egrave;reverpleging uitgevoerd: de zorgprofessional draagt handschoenen en een schort en maakt gebruik van de eigen verzorgingsspullen van het kind. Het kind met impetigo deelt geen (verzorgings)spullen met een ander kind op de afdeling.</p>\n\t\t\t<p>De behandeling bestaat voornamelijk uit hygi&euml;nische maatregelen om besmetting te voorkomen. De korsten worden losgeweekt in een bad met zout en gewassen met desinfecterende zeep. Daarnaast wordt er een antibacteri&euml;le zalf voorgeschreven. Bij koorts en gezwollen lymfeklieren is een orale antibioticakuur nodig.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_1381937159.jpg\";423,300)]\n\n\t[$/CELL]\n[$/BOX]","Name":"Impetigo "}]}