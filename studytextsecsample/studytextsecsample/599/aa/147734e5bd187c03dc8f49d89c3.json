{"id":"599aa147-734e-5bd1-87c0-3dc8f49d89c3","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Inleiding</h3>\n            <p><strong>Wilsbekwaamheid </strong>betekent dat de zorgvrager zelf in staat is om een weldoordachte beslissing te nemen over een bepaalde keuze in een specifieke situatie. Denk bijvoorbeeld aan het kiezen voor een behandeling met medicatie of met ingrijpende therapie, zoals elektroconvulsietherapie (ECT). In principe is elke zorgvrager wilsbekwaam, tenzij hij of zij niet in staat is om toestemming te geven, bijvoorbeeld omdat hij of zij buiten bewustzijn is. Op grond van de Wet op de Geneeskundige Behandelingsovereenkomst (WGBO) is het in dergelijke omstandigheden mogelijk om toch in te grijpen wanneer dit medisch noodzakelijk is. Sommige zorgvragers zijn w&eacute;l bij bewustzijn, maar zijn toch niet (altijd) in staat om een beslissing over hun medische behandeltraject te nemen. Dit wil zeggen dat de zorgvrager:</p>\n            <ul>\n                <li>informatie over de behandeling niet begrijpt;</li>\n                <li>moeilijkheden heeft met het afwegen van de informatie;</li>\n                <li>niet in staat is om de gevolgen van het besluit in te schatten.</li>\n            </ul>\n            <p>Wanneer deze drie criteria van toepassing zijn, betekent dit dat de zorgvrager <strong>wilsonbekwaam </strong>ten aanzien van de specifieke beslissing is. Drie groepen van zorgvragers waarbij wilsonbekwaamheid veel voorkomt zijn zorgvragers met een psychiatrische aandoening, verstandelijke beperking of neuro-cognitieve stoornis (zoals dementie).</p>\n\n\t\t[$/BLOCK]\n\t[$/CELL]\n[$/BOX] ","Name":"Inleiding"}]}