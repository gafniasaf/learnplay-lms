{"id":"5828a3d1-59f2-0e8f-3f03-3f1eaefeb541","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>De chemische warmteregulatie verhindert een daling van de kerntemperatuur</h3>\n            <p>Indien ondanks een maximale vaatvernauwing in de schil de lichaamstemperatuur daalt, zal het lichaam dit zo veel mogelijk tegengaan door de warmteproductie op te voeren, en wel door het verhogen van de stofwisseling. Het lichaam heeft daarvoor verschillende mogelijkheden:</p>\n            <ul>\n                <li>door verhoging van de spiertonus: vanuit het regelcentrum wordt via het fusimotorische systeem de gehele skeletmusculatuur in isometrische contractie gebracht, waarbij alle energie overgaat in warmte;</li>\n                <li>door rillen (shivering) en klappertanden: een snel afwisselende activiteit van agonisten en antagonisten;</li>\n                <li>bij een pasgeborene door verbranding van het bruine vetweefsel (non-shiveringthermogenesis). Deze vetcellen zijn zeer rijk aan mitochondri&euml;n; hierin vindt de verbranding van de vetzuren plaats, waarbij 100% van de energie in warmte overgaat;</li>\n                <li>door willekeurig bewegen, waartoe men in de kou altijd geneigd is.</li>\n            </ul>\n            <p>Aangezien het hier in alle gevallen gaat om vrijmaking van inwendige energie door chemische processen, spreekt men van de <em>chemische warmteregulatie.</em></p>\n\n\t\t[$/BLOCK]\n\t[$/CELL]\n[$/BOX] ","Name":"De chemische warmteregulatie verhindert een daling van de kerntemperatuur"}]}