{
  "id": "5828ddcc-c0ae-f7af-506c-fa984431ae52",
  "Content": [
    {
      "Language": "nl-NL",
      "Content": "[$BOX]\n\t[$CELL]\n\t\t[$BLOCK]\n\n\t\t\t<h3>4.4.7 Toedieningsvormen via de huid</h3>\n\t\t\t<p>Je kunt medicijnen niet alleen via de huid toedienen door een zalf of cr&egrave;me. Dit kan ook met behulp van speciale pleisters. Dat noemen we transdermale pleisters Denk bijvoorbeeld aan nicotinepleisters.</p>\n\t\t\t<p><strong><em>Zalf of cr&egrave;me</em></strong></p>\n\t\t\t<p>Vanwege de beperkte houdbaarheid van zalf na het openen van de verpakking moet je de openingsdatum op het etiket schrijven. De datum controleer je bij het toedienen van de zalf. Je zorgt ervoor dat de huid waarop de zalf wordt aangebracht goed schoon is. Verwijder resten zalf van de vorige toediening. Zo voorkom je dat de huid ge&iuml;rriteerd raakt.</p>\n\t\t\t<p>De zalf zit in een tube of in een potje. De tube mag geen contact maken met de huid. Wanneer de zalf in een potje zit, moet je ervoor zorgen dat het potje niet te lang openstaat. Bacteri&euml;n kunnen namelijk via de lucht gemakkelijk in het potje terechtkomen.</p>\n\t\t\t<p>Bij het aanbrengen van zalf draag je handschoenen.</p>\n\t\t\t<p>Je moet alert zijn op het optreden van allergische reacties bij de zorgvrager. In dat geval moet je de arts waarschuwen.</p>\n\t\t\t<p><strong>Stappenplan voor het aanbrengen van huidzalf</strong></p>\n\t\t\t<p>Voor het aanbrengen van huidzalf moet je de volgende materialen klaarzetten:</p>\n\t\t\t<ul>\n\t\t\t\t<li>de toedienlijst;</li>\n\t\t\t\t<li>handschoenen;</li>\n\t\t\t\t<li>het medicijn;</li>\n\t\t\t\t<li>bij huidzalf in een pot: spatel;</li>\n\t\t\t\t<li>gaasje;</li>\n\t\t\t\t<li>eventueel zoete olie en gaasjes om oude zalfresten te verwijderen;</li>\n\t\t\t\t<li>eventueel verbandmiddel;</li>\n\t\t\t\t<li>een prullenbak.</li>\n\t\t\t</ul>\n\n\t\t\t<p><em>Voorafgaand aan de toediening regel je ook de dubbele controle op de medicijnen.</em></p>\n\t\t\t<ol>\n\t\t\t\t<li>Maak je handen goed schoon. Bij zichtbaar vuil met zeep en water, anders met handalcohol.</li>\n\t\t\t\t<li>Zet alle materialen klaar, zodat je er makkelijk bij kunt.</li>\n\t\t\t\t<li>Controleer de naam en geboortedatum van de zorgvrager.</li>\n\t\t\t\t<li>Controleer of de zorgvrager op de hoogte is van het medicijn, de toediening en de bijwerkingen.</li>\n\t\t\t\t<li>Controleer het medicijn op:\n\t\t\t\t\t<ul>\n\t\t\t\t\t\t<li>houdbaarheidsdatum;</li>\n\t\t\t\t\t\t<li>kleur en uiterlijk;</li>\n\t\t\t\t\t\t<li>manier van toedienen.</li>\n\t\t\t\t\t</ul>\n\t\t\t\t</li>\n\t\t\t\t<li>Vergelijk samen met de zorgvrager de toedienlijst met het medicijn. Let daarbij op:\n\t\t\t\t\t<ul>\n\t\t\t\t\t\t<li>soort;</li>\n\t\t\t\t\t\t<li>dosis;</li>\n\t\t\t\t\t\t<li>tijdstip van toedienen.</li>\n\t\t\t\t\t</ul>\n\t\t\t\t</li>\n\t\t\t\t<li>Positioneer de zorgvrager op zo&rsquo;n manier dat je goed bij de aanbrengplaats op de huid kunt. Vraag zo nodig het stuk huid te ontbloten.</li>\n\t\t\t\t<li>Trek handschoenen aan.</li>\n\t\t\t\t<li>Verwijder een eventueel oud verband en gooi dit direct in de prullenbak.</li>\n\t\t\t\t<li>Reinig zo nodig de huid en verwijder oude zalfresten met de gaasjes en zoete olie.</li>\n\t\t\t\t<li>Breng de zalf nu op de volgende manier aan:\n\t\t\t\t\t<ul>\n\t\t\t\t\t\t<li>Bij gebruik van een tube: breng de zalf op de handschoen of op een gaasje. Bij zalf uit een potje: breng de zalf met een spatel op de handschoen of op een gaasje.</li>\n\t\t\t\t\t\t<li>Smeer de zalf vervolgens met de hand of met het gaasje uit over de aanbrengplaats.</li>\n\t\t\t\t\t</ul>\n\t\t\t\t</li>\n\t\t\t\t<li>Leg zo nodig een nieuw verband aan.</li>\n\t\t\t\t<li>Help de zorgvrager de kleding weer te fatsoeneren en help de zorgvrager in een comfortabele houding.</li>\n\t\t\t\t<li>Ruim alles op.</li>\n\t\t\t\t<li>Was of desinfecteer je handen.</li>\n\t\t\t\t<li>Teken de toedienlijst af. Noteer:\n\t\t\t\t\t<ul>\n\t\t\t\t\t\t<li>het tijdstip van toedienen;</li>\n\t\t\t\t\t\t<li>het soort medicijn;</li>\n\t\t\t\t\t\t<li>de concentratie;</li>\n\t\t\t\t\t\t<li>de hoeveelheid;</li>\n\t\t\t\t\t\t<li>de manier van toedienen;</li>\n\t\t\t\t\t\t<li>de eventuele bijzonderheden.</li>\n\t\t\t\t\t</ul>\n\t\t\t\t</li>\n\t\t\t</ol>\n\n\t\t[$/BLOCK]\n\t[$/CELL]\n\t[$CELL]\n\t\n\t\t<div style=\"display:inline-block; width:300px;\">\n\n            [$IMG(\"/media/Animations/Afbeelding 5.4.4.1.3.png\";152,300)]\n            <p></p>\n            [$IMG(\"/media/Animations/Afbeelding 5.4.4.1.1.png\";149,300)]\n\t\t\t<p><strong><em>Afbeelding 4.29 </em></strong><em>Bij gebruik van een tube: breng de zalf op de handschoen of op een gaasje (stap 11).</em></p>\t       \n            [$IMG(\"/media/Animations/Afbeelding 4.5.2.png\";149,300)]\n            <p></p>\n            [$IMG(\"/media/Animations/Afbeelding 5.4.4.1.2.png\";148,300)]\n\t\t\t<p><strong><em>Afbeelding 4.28 </em></strong><em>Reinig zo nodig de huid en verwijder oude zalfresten met de gaasjes en zoete olie (stap 10).</em></p>\n          \t[$VIDEO(\"/media/Animations/Aanbrengen zalf op de huid\";169,300;controls=\"controls\")]\n          \n\t\t</div>\n\n\t[$/CELL]\n[$/BOX]",
      "Name": "4.4.7 Toedieningsvormen via de huid"
    }
  ]
}