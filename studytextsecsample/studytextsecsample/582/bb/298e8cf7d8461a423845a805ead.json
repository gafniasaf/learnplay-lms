{"id":"582bb298-e8cf-7d84-61a4-23845a805ead","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>23.1.2 Inschatten van de situatie</h3>\n\t\t\t<p>Wanneer je de zorgvrager op een veilige manier hebt benaderd, moet je uitzoeken wat de zorgvrager mankeert. Vraag de zorgvrager wat er is gebeurd, als hij of zij bij bewustzijn is en kan praten. Vraag bijvoorbeeld of hij of zij een ongeluk heeft gehad, of vraag of de zorgvrager een aandoening heeft die deze situatie heeft kunnen uitlokken. Dit is belangrijke informatie, mede voor wanneer je 112 moet alarmeren. Als de zorgvrager niet bij bewustzijn is, vraag je de omstanders wat zij kunnen vertellen over het ongeval. In sommige gevallen zullen geen omstanders aanwezig zijn. Kijk in dat geval naar de omgeving en de manier waarop de zorgvrager ligt. Op basis van deze informatie kan je een inschatting maken van wat er gebeurd is. Wanneer het glad is en een fietser op de grond ligt bij een bocht, is waarschijnlijk dat hij of zij door deze gladheid is gevallen. Bij een beschadigd wiel van de fiets is het waarschijnlijker dat een aanrijding heeft plaatsgevonden. Hoewel je dit niet zeker weet, is het goed om je vermoeden bij het alarmeren van de hulpdiensten uit te spreken.</p>\n\n\t\t[$/BLOCK]\n\t[$/CELL]\n[$/BOX] ","Name":"23.1.2 Inschatten van de situatie"}]}