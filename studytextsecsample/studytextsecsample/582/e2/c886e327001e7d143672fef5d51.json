{"id":"582e2c88-6e32-7001-e7d1-43672fef5d51","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Ballongrootte</h3>\n\t\t\t<p>Na het plaatsen van de blaaskatheter, kan de ballon worden opgeblazen. De ballongrootte wordt aangegeven op het vulkanaal, achter de maat van de katheter. De minimale en maximale hoeveelheid vulling worden weergegeven in ml of cc. Bijvoorbeeld: Ch 12 / 10-15 cc.</p>\n\t\t\t<p>Ballongrootte bij katheters voor volwassenen:</p>\n\t\t\t<ul>\n\t\t\t\t<li>5-15 ml, 10 ml bij standaardgebruik</li>\n\t\t\t</ul>\n\t\t\t<p>Ballongrootte bij hematurie:</p>\n\t\t\t<ul>\n\t\t\t\t<li>15-30 ml</li>\n\t\t\t</ul>\n\t\t\t<p>De 30 ml-ballon is speciaal ontworpen ter bevordering van het stelpen van bloed na een urologische ingreep en mag dus niet voor gewone katheterisaties worden gebruikt.</p>\n\t\t\t<p>De ballon moet de katheter enkel op zijn plaats houden in de blaas. Een groter volume van de ballon is dus niet de oplossing voor lekkage langs de katheter. Als er teveel vulling in de ballon zit, dan kan dit leiden tot:</p>\n\t\t\t<ul>\n\t\t\t\t<li>Afsluiting van de openingen van de kathetertip</li>\n\t\t\t\t<li>Irritatie van de blaaswand</li>\n\t\t\t\t<li>Blaasspasmen</li>\n\t\t\t</ul>\n\t\t\t<p>Te weinig vulling kan leiden tot het verlies van de katheter. Volg dus altijd de richtlijnen van de fabrikant op bij het vullen van de ballon.</p>\n\t\t\t<p><strong>Ballonvulling</strong></p>\n\t\t\t<p>Voor de vulling van de ballon kan steriel water worden gebruikt. Bij 100% siliconen katheters kan het gebruik van steriel water na een tijdje leiden tot verlies van water uit de ballon. Dit gaat gepaard met een risico op verlies van de katheter. Daarom bevelen sommige fabrikanten het gebruik van een glycerineoplossing (10% glycerine, 90% water) aan. Er is echter (nog) geen wetenschappelijk bewijs voor de voordelen van deze ballonvulling.</p>\n\n\t\t[$/BLOCK]\n\t[$/CELL]\n[$/BOX] ","Name":"Ballongrootte en â€“vulling"}]}