{"id":"58262dbb-88c1-a6a7-fcda-5decaeaa89d7","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Anamnese</h3>\n\t\t\t<p>Bij mensen met angstklachten speelt schaamte voor deze klachten vaak een rol. Het is daarom van belang om eventuele aanwezigheid van angst specifiek uit te vragen. Vraag bij een vermoeden van angstklachten naar:</p>\n\t\t\t<ul>\n\t\t\t\t<li>een gespannen of angstig gevoel;</li>\n\t\t\t\t<li>angsten zonder duidelijke aanleiding;</li>\n\t\t\t\t<li>piekeren;</li>\n\t\t\t\t<li>invloed van de angst(en) op het dagelijks functioneren;</li>\n\t\t\t\t<li>de mening van de omgeving over de angsten;</li>\n\t\t\t\t<li>relatie van de klachten met het werk, stress, of met de persoonlijke levenssfeer.</li>\n\t\t\t</ul>\n\t\t\t<p>Het is bovendien belangrijk om na te gaan of de patiënt de angsten reëel vindt of niet.</p>\n\t\t\t<p>Wanneer angstklachten een rol blijken te spelen, informeert de huisarts naar:</p>\n\t\t\t<ul>\n\t\t\t\t<li>bepaalde situaties of prikkels waarbij de klachten optreden;</li>\n\t\t\t\t<li>het beloop en de duur van de klachten;</li>\n\t\t\t\t<li>het gebruik van verdovende middelen zoals drugs, alcohol en benzodiazepines.</li>\n              \t<li>overige psychische klachten, zoals depressieve gevoelens of problemen met het geheugen;</li>\n              \t<li>mogelijke oorzaken van de angstklachten, zoals een traumatische ervaring bij PTSS.</li>\n              \t<li>de ernst van de klachten; vraag hierbij naar slaapproblemen, veranderde eetlust, verstoring van het dagelijks functioneren en ervaren lijdensdruk.\n\t\t\t</ul>\n\t\t\t<p>De huisarts dient hierbij na te gaan of de klacht in alle dimenties is uitgevraagd. Het SCEGS-model kan hierbij helpen. Met het SCEGS-model worden achtereenvolgens de somatische, cognitieve, emotionele, gedragsmatige en sociale dimensie uitgediept.</p>\n\t\t<ul>\n          <em><li>Somatische dimensie: begeleidende symptomen die optreden bij angst en gebruik van drugs of medicatie;</li>\n          \t<li>Cognitieve dimensie: welke stimulus angst opwekt en aanwezigheid van suïcidaliteit;</li>\n          \t<li>Emotionele dimensie: gevoelens van de patiënt en wat de grootste lijdenslast veroorzaakt;</li>\n          \t<li>Gedragsmatige dimensie: veiligheidsgedrag en vermijding;</li>\n          <li>Sociale dimensie: reacties en ondersteuning vanuit de omgeving.</li></em>\n</ul>\n\t\t\t<p>Bij het vermoeden van een angststoornis, dient nog te worden bepaald om welk type angststoornis het dan gaat.</p>\n\t\t\t<table class=\"table-excel-borders\" cellpadding=\"0\" cellspacing=\"1\" width=\"100%\">\n\t\t\t\t<tbody>\n\t\t\t\t\t<tr>\n\t\t\t\t\t\t<th width=\"50%\">Vermoedelijke diagnose</th>\n\t\t\t\t\t\t<th>Informeren naar</th>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td>PTSS</td>\n\t\t\t\t\t\t<td>\n\t\t\t\t\t\t\t<ul>\n\t\t\t\t\t\t\t\t<li>traumatische ervaringen</li>\n\t\t\t\t\t\t\t\t<li>herbeleving van deze traumatische ervaringen</li>\n\t\t\t\t\t\t\t\t<li>het beroep van de patiënt</li>\n\t\t\t\t\t\t\t</ul>\n\t\t\t\t\t\t</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td>Paniekstoornis</td>\n\t\t\t\t\t\t<td>\n\t\t\t\t\t\t\t<ul>\n\t\t\t\t\t\t\t\t<li>angst voor controleverlies</li>\n\t\t\t\t\t\t\t\t<li>angst om te sterven</li>\n\t\t\t\t\t\t\t\t<li>angst om gek te worden</li>\n\t\t\t\t\t\t\t</ul>\n\t\t\t\t\t\t</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td>Agorafobie</td>\n\t\t\t\t\t\t<td>\n\t\t\t\t\t\t\t<ul>\n\t\t\t\t\t\t\t\t<li>angst om hulpeloos te worden bij onwel worden</li>\n\t\t\t\t\t\t\t</ul>\n\t\t\t\t\t\t</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td>Specifieke fobie</td>\n\t\t\t\t\t\t<td>\n\t\t\t\t\t\t\t<ul>\n\t\t\t\t\t\t\t\t<li>angst voor bepaalde objecten</li>\n\t\t\t\t\t\t\t\t<li>angst voor bepaalde situaties</li>\n\t\t\t\t\t\t\t</ul>\n\t\t\t\t\t\t</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td>Sociale fobie</td>\n\t\t\t\t\t\t<td>\n\t\t\t\t\t\t\t<ul>\n\t\t\t\t\t\t\t\t<li>angst voor kritiek van derden</li>\n\t\t\t\t\t\t\t</ul>\n\t\t\t\t\t\t</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td>Gegeneraliseerde angststoornis</td>\n\t\t\t\t\t\t<td>\n\t\t\t\t\t\t\t<ul>\n\t\t\t\t\t\t\t\t<li>klachten &gt;6 maanden</li>\n\t\t\t\t\t\t\t\t<li>angst/piekeren over alledaagse zaken en problemen</li>\n\t\t\t\t\t\t\t</ul>\n\t\t\t\t\t\t</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td>Hypochondrie</td>\n\t\t\t\t\t\t<td>\n\t\t\t\t\t\t\t<ul>\n\t\t\t\t\t\t\t\t<li>angst voor een ziekte</li>\n\t\t\t\t\t\t\t</ul>\n\t\t\t\t\t\t</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td>Obsessief compulsieve stoornis</td>\n\t\t\t\t\t\t<td>\n\t\t\t\t\t\t\t<ul>\n\t\t\t\t\t\t\t\t<li>dwanggedachten</li>\n\t\t\t\t\t\t\t\t<li>dwanghandelingen</li>\n\t\t\t\t\t\t\t\t<li>de tijd die de patiënt besteedt aan dwanggedachten/dwanghandelingen</li>\n\t\t\t\t\t\t\t</ul>\n\t\t\t\t\t\t</td>\n\t\t\t\t\t</tr>\n\t\t\t\t</tbody>\n\t\t\t</table>\n\t\t\t<p>Begeleidende symptomen, zoals beschreven bij de [$LINK(\"‘hyperventilatieklachten’ en de ‘aanhoudende aspecifieke klachten of problemen’\"; 49647)], dienen ook te worden uitgevraagd.</p>\n\t\t\t<p>De ‘vierdimensionale klachtenlijst’ (4KDL) kan worden gebruikt om te differentiëren tussen een angststoornis, depressie, spanningsklachten of somatisatie. Deze vragenlijst dient als ondersteuning van de anamnese, en niet als vervanging hiervan.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_335952305.jpg\";235,300)]\n\n\t[$/CELL]\n[$/BOX]\n","Name":"Anamnese"}]}