{"id":"58602d40-e986-db47-0736-a5ad13cb5fe2","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>24.8 Het verzorgen van een gele wond</h3>\n\t\t\t<p>Een gele wond zit in de reactiefase. Het lichaam reageert op de wond door stolling, vaatvernauwing en afsluiting van de wond. Hierdoor vormt zich een gelig fibrinebeslag op de wond. Fibrine is een eiwit dat zorgt voor een korstje. In de meeste gevallen is het goed dat een korstje op een wond komt. Soms komt het voor dat het korstje in de wond zit en niet erop. Als het korstje (fibrinebeslag) in de wond zit, moet je het verwijderen.</p>\n\t\t\t<p>Vaak vormt zich ook een beslag dat bestaat uit celresten en samengeklonterde eiwitten. Dit beslag moet je schoonmaken. Soms zijn ook ontstekingsverschijnselen (roodheid, warmte, zwelling en pijn) aanwezig en is behandeling met antibiotica nodig. Het doel van de behandeling is het schoonmaken van het wondbed, zorgen voor een vochtig milieu en een teveel aan exsudaat (wondvocht) absorberen. Het is belangrijk dat je de wond bij het wisselen van het verband spoelt met douchewater of kraanwater.</p>\n\n\t\t[$/BLOCK]\n\t[$/CELL]\n[$/BOX]\n","Name":"24.8 Het verzorgen van een gele wond"}]}