{"id":"5866be99-becf-ef5f-540e-d49fdfe4379c","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n<h3>De huidlagen</h3>\n\n<p><strong>De opperhuid (epidermis)</strong></p>\n\n<p>De opperhuid is de buitenste laag van de huid. Deze bestaat uit epitheelcellen die aan de onderkant worden gemaakt. Deze cellen bewegen zich geleidelijk naar boven. De bovenste laag heet de hoornlaag en bevat alleen dode hoorncellen. Op bepaalde plekken is deze hoornlaag dikker geworden, wat we eelt noemen.</p>\n\n<p>Diep in de opperhuid zitten speciale cellen die pigment aanmaken. Dit pigment geeft de huid niet alleen kleur, maar beschermt ook tegen schadelijk zonlicht.</p>\n\n<p><strong>De lederhuid (dermis)</strong></p>\n\n<p>De lederhuid zit onder de opperhuid en is dikker. In de lederhuid vind je:</p>\n\n<ul>\n    <li>haarzakjes met haren;</li>\n    <li>talgklieren en zweetklieren;</li>\n    <li>zenuwuiteinden;</li>\n    <li>bloedvaten;</li>\n    <li>bindweefselcellen.</li>\n</ul>\n\n<p>Als de lederhuid beschadigd raakt, wordt de schade gerepareerd met bindweefsel. Hierdoor ontstaat er altijd een litteken.</p>\n\n<p><strong>Onderhuids (subcutaan) vetweefsel</strong></p>\n\n<p>Deze onderste laag is niet dikker dan 10 mm en zorgt voor de verbinding tussen de huid en de spieren en pezen eronder. Het vet in deze laag slaat energie op en houdt warmte vast. Deze plek wordt gebruikt voor het toedienen van insuline. In het onderhuidse vetweefsel bevinden zich:</p>\n\n<ul>\n    <li>vet;</li>\n    <li>bloedvaten;</li>\n    <li>bindweefsel.</li>\n</ul>\n[$/BLOCK]\n\t[$/CELL]\n\t[$CELL]\n\t\n\t\t[$IMG(\"/media/Animations/SkinLayer_Dutch.png\";250,300;2.5)]\n\t\t\n\t[$/CELL]\n[$/BOX]\n","Name":"De huidlagen"}]}