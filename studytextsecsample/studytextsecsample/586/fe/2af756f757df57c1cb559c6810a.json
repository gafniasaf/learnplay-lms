{"id":"586fe2af-756f-757d-f57c-1cb559c6810a","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Zuurstofbehandeling</h3>\n\t\t\t<p>Het doel van zuurstofbehandeling is om een aanwezig zuurstoftekort in het bloed te verbeteren. Dit wordt bereikt door een toename van de hoeveelheid zuurstof in het arteriële bloed. Allereerst moet er worden vastgesteld van hoeveel zuurstoftekort er sprake is. Dit wordt gedaan met behulp van een saturatiemeter en bloedgasanalyse. Aan de hand hiervan kan worden vastgesteld hoeveel zuurstof er moet worden toegediend.</p>\n\t\t\t<p>Er wordt onderscheid gemaakt tussen:</p>\n\t\t\t<p>1. Kortdurende toediening (uren/dag), vaak in acute fase van een ziekte, zoals bij:</p>\n\t\t\t<ul>\n\t\t\t\t<li>verergering van chronische ziekten zoals COPD;</li>\n\t\t\t\t<li>nachtelijk zuurstoftekort;</li>\n\t\t\t\t<li>als palliatieve (verzachtende/verlichtende) maatregel;</li>\n\t\t\t\t<li>clusterhoofdpijn (een zeldzame aandoening met korte en zeer hevige hoofdpijnaanvallen). 60-70% van de cliënten met clusterhoofdpijn heeft hier baat bij.</li>\n\t\t\t</ul>\n\t\t\t<p>2. Langdurige toediening (onderhoudsbehandeling), bijvoorbeeld bij:</p>\n\t\t\t<ul>\n\t\t\t\t<li>Chronische longziekten, waarbij cliënten overdag in rust ernstige chronische hypoxemie hebben (COPD, CF).</li>\n\t\t\t\t<li>Cliënten met vasculaire aandoeningen, hartfalen of spierziekten.</li>\n\t\t\t</ul>\n\t\t\t<p>De vormen van ademhalingsondersteuning kunnen ook worden onderscheiden op basis van toedieningswijze. Zo kan er onderscheid gemaakt worden tussen non-invasieve beademing (neusmasker beademing) en invasieve beademing (endotracheale beademing).</p>\n\t\t\t<p>Er zijn twee typen beademingsapparatuur te onderscheiden:</p>\n\t\t\t<ol>\n\t\t\t\t<li>volumegestuurd (cliënt krijgt per ademhaling een vaste hoeveelheid ingestelde volume);</li>\n\t\t\t\t<li>drukgestuurd (cliënt krijgt oplopend luchtstroom tot een bepaalde druk is bereikt).</li>\n\t\t\t</ol>\n\t\t\t<p>Omdat zuurstofbehandeling belastend is voor een cliënt, verdient het de voorkeur dat de behandeling ’s nachts plaatsvindt. Bij een zuurstofbehandeling van minimaal 15 uur per dag verbetert de levensverwachting en kwaliteit van leven van cliënten met chronische hypoxemie, zoals bij CF en COPD. Sommige cliënten hebben in verloop van tijd zelfs minder zuurstof nodig, omdat ze dankzij de zuurstofbehandeling meer energie krijgen om hun ademhaling te kunnen trainen.</p>\n\n\t\t[$/BLOCK]\n\t[$/CELL]\n\t[$CELL] \n\n\t\t[$IMG(\"/media/Images/shutterstock_213685516.jpg\";199,300)]\n\n\t[$/CELL]\n[$/BOX]","Name":"Zuurstofbehandeling"}]}