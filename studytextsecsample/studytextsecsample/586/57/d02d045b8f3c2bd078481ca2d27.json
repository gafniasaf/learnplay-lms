{"id":"58657d02-d045-b8f3-c2bd-078481ca2d27","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\t\t\n\t\t\t<h3>Voorbeeld CAT met een therapeutische onderzoeksvraag</h3>\n\t\t\t<table class=\"table-excel-borders\" width=\"100%\" cellspacing=\"1\" cellpadding=\"0\">\n\t\t\t\t<tbody>\n\t\t\t\t\t<tr>\n\t\t\t\t\t\t<th align=\"left\" width=\"75%\">THERAPEUTISCHE ONDERZOEKSVRAAG (VERVOLG)</th>\n\t\t\t\t\t\t<th align=\"right\" width=\"25%\">VOORBEELD 11-7 &bull;</th>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td colspan=\"2\">\n\t\t\t\t\t\t\t<p><em>Samenvatting literatuuronderzoek</em></p>\n\t\t\t\t\t\t\t<p>Voor deze onderzoeksvraag is een goed opgestelde zoekstrategie gebruikt en de literatuur is beoordeeld zoals uitgelegd is in het vorige hoofdstuk. De resultaten zijn als volgt: In een review zijn een aantal randomised controlled trials ge&euml;valueerd. In de zeven ge&iuml;ncludeerde studies werden in totaal 4895 pati&euml;nten meegenomen. In de studies werd geen significant verschil gevonden tussen het optreden van flebitis bij het routinematig vervangen van een intraveneuze katheter en het vervangen van een intraveneuze katheter bij tekenen van flebitis.</p>\n\t\t\t\t\t\t\t<p><em>Conclusie</em></p>\n\t\t\t\t\t\t\t<p>Het betreft een review van meerdere RCT&rsquo;s van goede kwaliteit. In de review zijn alle studies kritisch bekeken. Twee zwakke punten zijn dat geen enkele studie een dubbelblinde opzet heeft en dat de methode van randomisatie in &eacute;&eacute;n studie niet duidelijk is.</p>\n\t\t\t\t\t\t\t<p>De studies zijn toepasbaar op de praktijkcasus, omdat een groot aantal willekeurige pati&euml;nten die om diverse redenen een intraveneuze katheter hadden, is meegenomen.</p>\n\t\t\t\t\t\t\t<p>In de studies is geen significant verschil gevonden tussen het optreden van flebitis bij het routinematig vervangen van een intraveneuze katheter en het vervangen van een intraveneuze katheter bij tekenen van flebitis.</p>\n\t\t\t\t\t\t\t<p>Aanbevolen wordt om een intraveneuze katheter direct te verwijderen bij tekenen van flebitis (roodheid, pijn, pusvorming) en om dit dagelijks te controleren. Daarnaast wordt aanbevolen na te gaan of de indicatie voor een intraveneuze katheter nog aanwezig is. Indien de indicatie is vervallen, dient de intraveneuze katheter verwijderd te worden.</p>\n\t\t\t\t\t\t</td>\n\t\t\t\t\t</tr>\n\t\t\t\t</tbody>\n\t\t\t</table>\n\t\t\t<p><strong>Samenvatting onderdelen van de conclusie</strong></p>\n\t\t\t<p>Een conclusie bij een therapeutische onderzoeksvraag moet de volgende onderdelen bevatten:</p>\n\t\t\t<ul>\n\t\t\t\t<li>\n\t\t\t\t\t<p><em>De kwaliteit van de gevonden studies en de resultaten beschrijven.</em></p>\n\t\t\t\t\t<p>Beoordeel allereerst de validiteit en de betrouwbaarheid van de studies. Vervolgens moet gekeken worden naar de studieopzet. Hierbij kunnen de manier van randomiseren, het wel of niet dubbelblind uitvoeren van het onderzoek, de loss to follow-up en de analyse volgens intention to treat beoordeeld worden. Ten slotte is het belangrijk om bij de resultaten te kijken naar het 95%-betrouwbaarheidsinterval.</p>\n\t\t\t\t</li>\n\t\t\t\t<li>\n\t\t\t\t\t<p><em>De pati&euml;nt uit de praktijk vergelijken met de studiepopulatie.</em></p>\n\t\t\t\t\t<p>Het is belangrijk hierbij te kijken naar overeenkomsten en verschillen in het ziektestadium en de algemene pati&euml;ntenkenmerken (leeftijd, geslacht, comorbiditeit et cetera).</p>\n\t\t\t\t</li>\n\t\t\t\t<li>\n\t\t\t\t\t<p><em>Nagaan of de uitgevoerde behandeling in de studie op dezelfde manier toegepast kan worden bij de </em><em>pati&euml;nt in kwestie.</em></p>\n\t\t\t\t</li>\n\t\t\t\t<li><em>Een concreet antwoord geven op de onderzoeksvraag.</em></li>\n\t\t\t\t<li>\n\t\t\t\t\t<p><em>Aanbevelingen geven.</em></p>\n\t\t\t\t\t<p>Bij dit punt is het belangrijk de wens van de pati&euml;nt mee te nemen.</p>\n\t\t\t\t</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]","Name":"Voorbeeld CAT met een therapeutische onderzoeksvraag"}]}