{"id":"586df077-ca9f-e276-96b8-e16bb14c73b7","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n<h3>Diabetische retinopathie</h3>\n\n<p>Bij diabetes kunnen de kleine bloedvaten in het netvlies (de retina) beschadigd raken door langdurig hoge bloedsuikerwaarden. Deze beschadiging wordt in de loop van de tijd steeds erger. De cliënt merkt hier in het begin niets van, ook al zijn de bloedvaten al beschadigd.</p>\n\n<p>Na verloop van tijd gaan de beschadigde bloedvaten lekken. Hierdoor ontstaat vochtophoping (oedeem) in het netvlies. Als dit vocht zich ophoopt bij de gele vlek - het deel van het netvlies waarmee we scherp zien - gaat het zicht achteruit.</p>\n\n<p>Later ontstaan er nieuwe bloedvaten. Deze zijn zwak en kunnen snel gaan bloeden. Dit kan leiden tot slecht zicht of zelfs blindheid. Hoe erg de schade wordt en hoe snel dit gaat, hangt af van:</p>\n\n<ol>\n    <li>de duur van de diabetes;</li>\n    <li>hoe goed de bloedsuiker onder controle is.</li>\n</ol>\n\n<p>Een hoge bloeddruk (hypertensie) kan de schade aan het netvlies ook versnellen.</p>\n\n<p>Diabetische retinopathie is in westerse landen een van de belangrijkste redenen waarom mensen slecht gaan zien of blind worden. Bij mensen die te horen krijgen dat ze diabetes type II hebben, kan het netvlies al beschadigd zijn. De cliënt merkt meestal pas klachten als de gele vlek is aangetast.</p>\n\n<p>Er zijn verschillende mogelijkheden om schade aan het netvlies te voorkomen of te behandelen, zodat het zicht goed blijft:</p>\n\n<ul>\n    <li>Door bloedsuiker en bloeddruk goed onder controle te houden, ontwikkelt de schade zich langzamer;</li>\n    <li>Een oogarts kan afwijkingen vroeg ontdekken;</li>\n    <li>Bij bestaande schade kan lasertherapie helpen. De arts brandt dan met laserstralen de beschadigde bloedvaten dicht. Zo kan er geen vocht en bloed meer uit de vaten lekken.</li>\n</ul>\n[$/BLOCK]\n\t[$/CELL]\n\t[$CELL] \n\n\t\t\t[$IMG(\"/media/Images/shutterstock_10136503.jpg\";300,300)]\n\n\t[$/CELL]\n[$/BOX]","Name":"Diabetische retinopathie"}]}