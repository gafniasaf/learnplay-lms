{"id":"592e1ea3-d6c7-b906-58cd-fb7354725c6d","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>7.1.5 Aandachtsgebied &lsquo;Hypothesevorming&rsquo;: waar passen de onderstaande bevindingen bij?</h3>\n\t\t\t<p>Bij mevrouw Maas wordt tijdens het lichamelijk onderzoek een gele verkleuring van het oogwit en ophoping van vocht in het gelaat en de enkels gevonden. Daarnaast blijkt uit het bloedonderzoek dat ze te weinig rode bloedcellen en bloedplaatjes heeft en dat haar lever niet goed werkt.</p>\n\t\t\t<p><strong>Redeneerhulp &lsquo;de afkorting HELLP&rsquo; </strong></p>\n\t\t\t<p>Mevrouw Maas heeft het HELLP-syndroom. HELLP staat voor Hemolysis Elevated Liver enzymes Low Platelet. </p>\n\t\t\t<ul>\n\t\t\t\t<li><strong>Hemolysis</strong> betekent &lsquo;afbraak van rode bloedcellen&rsquo;.</li>\n\t\t\t\t<li>Elevated <strong>Liver enzymes</strong> betekent &lsquo;verhoging van de leverwaarden in het bloed&rsquo;.</li>\n\t\t\t\t<li>Low <strong>Platelet</strong> betekent &lsquo;te weinig bloedplaatjes&rsquo;.</li>\n\t\t\t</ul>\n\t\t\t<p>Dit is een ernstige vorm van <strong>zwangerschapshypertensie</strong>, waarbij sprake is van een verhoogde afbraak van rode bloedcellen, een tekort aan bloedplaatjes en een verstoorde leverfunctie.</p>\n\n\t\t[$/BLOCK]\n\t[$/CELL]\n[$/BOX]","Name":"7.1.5 Aandachtsgebied ‘Hypothesevorming’: waar passen de onderstaande bevindingen bij?"}]}