{"id":"592686be-ec78-f9a6-aa0f-a1bbd7aaddca","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>8.1.7 Screening op ondervoeding</h3>\n\t\t\t<p>Door een zorgvrager op ondervoeding te screenen, kun je een probleem op een vroeg moment onderkennen. <strong>Screening </strong>is nodig in de volgende gevallen:</p>\n\t\t\t<ul>\n\t\t\t\t<li>Een &lsquo;niet-pluis&rsquo;-gevoel: als er aanwijzingen zijn voor ondervoeding;</li>\n\t\t\t\t<li>Aanwezigheid van een neus-maagsonde;</li>\n\t\t\t\t<li>Het ontwikkelen van gezondheidsproblemen;</li>\n\t\t\t\t<li>Voordat een zorgvrager naar huis gaat en daar thuiszorg krijgt;</li>\n\t\t\t\t<li>In ieder geval eens per halfjaar.</li>\n\t\t\t</ul>\n\t\t\t<p><strong>Screeningsinstrumenten</strong></p>\n\t\t\t<p>Voor het herkennen van ondervoeding zijn enkele <strong>screeningsinstrumenten </strong>ontwikkeld. Denk aan vragenlijsten, maar ook aan meetgegevens zoals de BMI en gewichtsveranderingen. De verschillende screeningsinstrumenten zijn:</p>\n\t\t\t<ul>\n\t\t\t\t<li>De vragenlijst <strong>SNAQ </strong>(<em>Short Nutritional </em><em>Assessment Questionnaire</em>). Dit is &eacute;&eacute;n van de meest gebruikte vragenlijsten.</li>\n\t\t\t\t<li>De vragenlijst <strong>MEET en WEET wat je pati&euml;nt eet</strong>. Met deze vragenlijst wordt gekeken of de zorgvrager voldoende eten en drinken binnenkrijgt. Door middel van plaatjes wordt duidelijk hoeveel de zorgvrager heeft gegeten.\t</li>\n\t\t\t\t<li>De <strong>voedingstoestandmeter </strong>vergelijkt het gewicht en BMI van zes maanden geleden, een maand geleden en het huidige gewicht en BMI met elkaar. Bij onbedoeld gewichtsverlies, wordt arts ingeschakeld.</li>\n\t\t\t\t<li>De <strong>MUST </strong>(<em>Malnutrition Universal </em><em>Screening Tool</em>) bevat drie onderwerpen. Er wordt gekeken naar BMI, gewichtsveranderingen in de laatste drie tot zes maanden en de invloed van acute ziekte op de voedselinname.</li>\n\t\t\t</ul>\n\t\t\t<p>Elk screeningsinstrument levert een bepaalde score op. Die score geeft aan hoe de voedingstoestand van de zorgvrager is. De voedingstoestand kan in drie groepen verdeeld worden:</p>\n\t\t\t<ul>\n\t\t\t\t<li>goede voedingstoestand (groen);</li>\n\t\t\t\t<li>risico op ondervoeding (oranje);</li>\n\t\t\t\t<li>ondervoed (rood).</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]","Name":"8.1.7 Screening op ondervoeding"}]}