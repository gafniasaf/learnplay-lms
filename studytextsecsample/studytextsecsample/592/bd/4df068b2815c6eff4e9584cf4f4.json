{"id":"592bd4df-068b-2815-c6ef-f4e9584cf4f4","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\t\t\n\t\t\t<h3>De invloed van golfreflectie op de gemeten bloeddruk</h3>\n\t\t\t<p>Golfreflectie levert een minimale bijdrage aan de systolische bloeddruk in situaties waarin sprake is van hypovolemie, hypotensie, bij vasodilatatie en op het moment dat de Valsalva manoeuvre wordt uitgevoerd. Farmacologisch geïnduceerde vasodilatatie, zoals bij gebruik van nitroglycerine, zal de aortadruk verlagen zonder dat de perifeer gemeten systolische druk duidelijk zal veranderen.</p>\n\t\t\t<p>Verlaging van de aortadruk door nitroglycerine, met daaropvolgend een afname van de afterload en cardiale werklast, wordt met name duidelijk door klinisch opknappen van de patiënt. Het effect van nitroglycerine kan echter ook zichtbaar zijn op de monitor, met het verschijnen van gereflecteerde golven na de systolische piek.</p>\n\t\t\t<p>Wanneer er sprake is van shock met vasoconstrictie kan de perifeer gemeten systolische bloeddruk door golfreflectie 20 mmHg hoger zijn dan de centrale aortadruk en daarmee leiden tot overschatting van de systolische druk. De perifeer gemeten bloeddruk kan in een dergelijke situatie zodoende het idee geven dat de patiënt adequate perfusiedrukken behoudt, terwijl dit niet het geval is. Een langzamere systolische ejectie en een prominente diastolische golfvorm met gereflecteerde golven kunnen op de monitor zichtbare aanwijzingen zijn van shock met vasoconstrictie (figuur 5).</p>\n\n\t\t[$/BLOCK]\n\t[$/CELL]\n\t[$CELL] \n\n\t\t[$IMG(\"/media/Animations/course296 de invloed van golfreflectie op de gemeten bloeddruk.swf\";153,300;2)]\n\n\t[$/CELL]\n[$/BOX] \n","Name":"De invloed van golfreflectie op de gemeten bloeddruk "}]}