{"id":"59221c0b-6bd7-87e1-3e5b-c9f072f0f8d9","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Glucose</h3>\n\t\t\t<p>Koolhydraten uit voeding worden in het lichaam afgebroken tot monosachariden (enkelvoudige suikers). Deze monosachariden kunnen opgenomen worden in het bloed. Een van de enkelvoudige suikers is glucose, de belangrijkste energiebron van het lichaam. Als de concentratie glucose in het bloed na een maaltijd toeneemt, wordt bij gezonde mensen insuline geproduceerd. Insuline bindt vervolgens aan bepaalde receptoren van cellen. Receptoren zijn eiwitten die onder andere aan celmembranen bevestigd zijn. Ze vormen zo een verbinding tussen de buiten- en binnenkant van de cel, waardoor ze bijvoorbeeld signalen door kunnen geven. Na binding van insuline aan de specifieke receptor gaat glucose de cel in. Hierdoor neemt de glucoseconcentratie in het bloed af. In de cel wordt glucose verbrand, wat energie oplevert. In de lever, vet- en spierweefsel kan glucose ofwel direct verbrand worden, ofwel tijdelijk worden opgeslagen. In het laatste geval kan de opgeslagen glucose op een ander moment energie leveren.</p>\n\n\t\t[$/BLOCK]\n\t[$/CELL]\n\t[$CELL] \n\n\t\t[$IMG(\"/media/Images/shutterstock_189380537.jpg\";421,300)]\n\n\t[$/CELL]\n[$/BOX]","Name":"Glucose"}]}