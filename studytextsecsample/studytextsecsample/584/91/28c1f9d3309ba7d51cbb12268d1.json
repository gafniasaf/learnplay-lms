{"id":"5849128c-1f9d-3309-ba7d-51cbb12268d1","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Hematothorax</h3>\n\t\t\t<p>De belangrijkste oorzaak van hematothorax (&lt; 1500 ml bloed) is laceratie van de long of laceratie van een intercostaal vat of de arteria thoracica interna als gevolg van een penetrerend of stomp trauma. Gedisloceerde fracturen van de thoracale wervelkolom kunnen eveneens met een hematothorax gepaard gaan. De bloeding is vaak zelflimiterend en behoeft geen operatieve interventie. Een acute hematothorax die groot genoeg is om op een röntgenfoto zichtbaar te zijn, kan het beste worden behandeld met een thoraxdrain met een groot kaliber (36 French). De thoraxdrain evacueert het bloed, verkleint het risico op stolling van de hematothorax en, heel belangrijk, maakt het mogelijk om het bloedverlies continu te monitoren. Door de evacuatie van bloed en vocht kan gemakkelijker een volledigere beoordeling van potentieel diafragmaletsel plaatsvinden. Hoewel veel factoren meespelen bij de beslissing om een patiënt met een hematothorax te opereren, zijn de fysiologische toestand van de patiënt en de hoeveelheid bloed die via de drain afloopt de belangrijkste factoren. Als richtlijn geldt dat operatieve exploratie dient te worden overwogen, indien onmiddellijk 1500 ml bloed via de thoraxdrain afloopt, of indien een bloedtransfusie nodig is.</p>\n\t\t\t<p>Valkuil:</p>\n\t\t\t<ul>\n\t\t\t\t<li>Een eenvoudige hematothorax die niet volledig wordt geëvacueerd, kan zich tot een geretineerde, gestolde hematothorax ontwikkelen of in geval van een infectie tot empyeem.</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]","Name":"Hematothorax"}]}