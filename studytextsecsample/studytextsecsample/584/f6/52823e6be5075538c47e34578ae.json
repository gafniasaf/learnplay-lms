{"id":"584f6528-23e6-be50-7553-8c47e34578ae","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>43.1 Overgeven</h3>\n\t\t\t<p>Een ander woord voor braken is overgeven. Het is een automatische reactie van het lichaam. Dit noemen we een reflex. Deze automatische reactie is bijna niet tot helemaal niet te onderdrukken en ontstaat vaak opeens. Via de slokdarm wordt de maaginhoud krachtig door de mond uitgestoten. Braaksel bestaat uit maagsappen en gedeeltelijk of niet verteerde voedselresten.</p>\n\t\t\t<p>Braken moet je niet verwarren met kokhalzen. Bij kokhalzen beweegt de slokdarm ritmisch, zodat een brandend gevoel uit de maag via de slokdarm opstijgt naar de keel. Braaksel wordt hierbij dus niet krachtig uitgestoten. Het is zelfs mogelijk dat de zorgvrager helemaal niet braakt.</p>\n\t\t\t<p>Vaak gaat braken samen met misselijkheid. Het braken komt dan op nadat de zorgvrager een misselijk gevoel heeft. Iedereen ervaart misselijkheid anders. We kunnen het omschrijven als een onprettig gevoel in de buik. Zorgvragers hebben bij misselijkheid vaak geen zin om te eten en voelen zich ziek.</p>\n\n\t\t[$/BLOCK]\n\t[$/CELL]\n[$/BOX]\n","Name":"43.1 Overgeven"}]}