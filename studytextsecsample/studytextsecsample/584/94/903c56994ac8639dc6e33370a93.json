{"id":"58494903-c569-94ac-8639-dc6e33370a93","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>De wet op de beroepen in de individuele gezondheidszorg (Wet BIG)</h3>\n\t\t\t<p>Voor de vraag wie (in juridische zin) verantwoordelijk is bij het toedienen van medicatie en het uitvoeren van medische handelingen is de Wet BIG leidend. Hier bespreken we summier de BIG-artikelen die u moet kennen.</p>\n\t\t\t<p>Het doel van de Wet BIG is om burgers te beschermen tegen ondeskundig en onzorgvuldig handelen door beroepsbeoefenaren in de individuele gezondheidszorg en om de kwaliteit van de beroepsuitoefening te bevorderen en te bewaken. De Wet BIG is dus een kwaliteitswet, die garandeert dat beroepsbeoefenaren die een bepaalde titel voeren aan bepaalde opleidingseisen voldoen en op een bepaald vakgebied deskundig zijn. De omschrijving van deze deskundigheid is vastgelegd in de wet of in een algemene maatregel van bestuur.</p>\n\t\t\t<p>Als beroepsbeoefenaren buiten het omschreven deskundigheidsgebied treden en daarbij schade aan de gezondheid van een individu toebrengen, zijn ze strafbaar.</p>\n\t\t\t<p>Het uitgangspunt van de Wet BIG is dat het in beginsel iedereen vrijstaat om handelingen op het gebied van de individuele gezondheidszorg uit te voeren. Ter bescherming van de patiënt zijn echter enkele waarborgen in de wet opgenomen:</p>\n\t\t\t<ul>\n\t\t\t\t<li>een systeem van titelbescherming en registratie;</li>\n\t\t\t\t<li>aangewezen voorbehouden handelingen;</li>\n\t\t\t\t<li>straf voor diegenen die buiten noodzaak schade (of een aanmerkelijke kans daarop) aanrichten aan de gezondheid van de patiënt bij het verrichten van handelingen op het gebied van de individuele gezondheidszorg (art. 96 Wet BIG).</li>\n\t\t\t</ul>\n\t\t\t<p>Deze strafbepaling geldt zowel voor diegenen die niet in een register staan ingeschreven, als voor BIG-geregistreerden die buiten de grenzen van hun deskundigheidsgebied treden.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_48688906.jpg\";450,300)]\n\n\t[$/CELL]\n[$/BOX] ","Name":"De wet op de beroepen in de individuele gezondheidszorg (Wet BIG)"}]}