{"id":"6900160f-8337-5e29-45cb-228e74179ec8","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>3.12 Afwijkende reflexen</h3>\n\t\t\t<p>Een <strong>reflex</strong> is een onwillekeurige, motorische actie als reactie op een bepaalde stimulus (sensorische prikkel). Onwillekeurig wil zeggen dat er niet na wordt gedacht over de reactie. Reflexen zijn snel en spontaan, omdat het proces niet eerst naar de hersenen gaat om verwerkt te worden. Sommige reflexen hebben een beschermende functie, zoals het terugtrekken van de hand bij het aanraken van een hete pan. Andere reflexen zijn belangrijk voor de lichaamshouding en het evenwicht.</p>\n\t\t\t<p><strong>3.12.1 Reflexboog</strong></p>\n\t\t\t<p>De <strong>reflexboog</strong> is de route waarlangs reflexen reizen vanaf de plaats van stimulatie tot aan de plaats van werking. Er wordt onderscheidt gemaakt tussen verschillende reflexbogen, zoals:</p>\n\t\t\t<ul>\n\t\t\t\t<li>De <strong>ruggenmergreflexen</strong>: dit zijn de reflexen die verlopen via het ruggenmerg zoals de reflexen waarbij ledematen bij betrokken zijn, de ontlastingsreflex en de urinelozingsreflex.</li>\n\t\t\t\t<li>De <strong>hersenstamreflexen</strong>: dit zijn de reflexen die verlopen via de hersenstam, zoals de reflexen van het hoofd en de nek, de pupilreflex en de niesreflex.</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]","Name":"3.12 Afwijkende reflexen"}]}