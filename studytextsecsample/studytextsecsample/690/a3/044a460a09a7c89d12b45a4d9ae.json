{"id":"690a3044-a460-a09a-7c89-d12b45a4d9ae","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>12.1.1 Verhoogde concentratie van schildklierhormonen</h3>\n\t\t\t<p>Een verhoogde concentratie van schildklierhormonen wordt ook wel <strong>hyperthyreo&iuml;die </strong>genoemd. Er worden dan te veel schildklierhormonen geproduceerd. De aandoening treedt vooral op hogere leeftijd op. Hyperthyreo&iuml;die komt ongeveer vijf keer zo vaak voor bij vrouwen dan bij mannen.</p>\n\t\t\t<p><strong>Symptomen</strong></p>\n\t\t\t<p>Bij hyperthyreo&iuml;die komen de meeste klachten door een verhoogde stofwisseling van het lichaam. Klachten die optreden zijn:</p>\n\t\t\t<ul>\n\t\t\t\t<li>veel zweten en het warm hebben;</li>\n\t\t\t\t<li>een verhoogde hartslag en hartkloppingen;</li>\n\t\t\t\t<li>rusteloosheid in het denken en het gedrag, nerveus zijn, beven;</li>\n\t\t\t\t<li>gewichtsverlies (ondanks een goede eetlust en voedselinname);</li>\n\t\t\t\t<li>slaapproblemen, vermoeidheid;</li>\n\t\t\t\t<li>een zwelling van de hals.</li>\n\t\t\t</ul>\n\t\t\t<p><strong>Behandeling</strong></p>\n\t\t\t<p>Bij hyperthyreo&iuml;die moet de schildklier afgeremd worden. Behandeling gebeurt met:</p>\n\t\t\t<ul>\n\t\t\t\t<li>Schildklierremmende medicijnen.</li>\n\t\t\t\t<li>Radioactief jodium. De schildklier neemt jodium op. Als een zorgvrager water of een capsule met radioactief jodium inneemt, wordt de schildklier van binnenuit bestraald. Daardoor wordt hij minder actief.</li>\n\t\t\t\t<li>Een operatie waarbij de (helft van de) schildklier verwijderd wordt.</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]","Name":"12.1.1 Verhoogde concentratie van schildklierhormonen"}]}