{"id":"5981c574-0181-ae45-3ef1-1c1f6f169c41","Content":[{"Language":"nl-NL","Content":"\n\n[$BOX]\n\t[$CELL]\n\t\t[$BLOCK]\n\n\t\t\t<h3>Er vindt een matig passief warmtetransport plaats van kern naar schil</h3>\n\t\t\t<p>De warmte die in het lichaam vrijkomt, kan in principe eenvoudig door geleiding het lichaamsoppervlak bereiken. Op deze vorm van passief transport is de geleidingswet, afgeleid van de diffusiewet, van toepassing. De mate van dit passieve transport is afhankelijk van:</p>\n\t\t\t<ul>\n                <li>de stofwisselingsactiviteit van de individuele weefsels en organen, en die is zeer wisselend;</li>\n                <li>de afstand die moet worden afgelegd; in de extremiteiten is die zeer kort;</li>\n                <li>het warmtegeleidingsvermogen van de weefsels die de warmte moet passeren.</li>\n            </ul>\n\t\t\t<p>Het warmtegeleidingsvermogen van het onderhuidse vetweefsel is twee- a driemaal zo klein als van de andere weke delen, waardoor er een natuurlijke barrière voor het passieve warmtetransport bestaat. Bij vasoconstrictie in de huid, zoals in de kou, is deze barrière het grootst. Bij vasodilatatie neemt het vochtgehalte van de huid en daarmee het warmtegeleidingsvermogen toe, waardoor de barrière kleiner wordt. Hoewel dit passieve transport voortdurend aanwezig is, heeft het als nadeel dat het niet gereguleerd kan worden. Mede daardoor is dit transport, vergeleken met het warmtetransport via de bloedbaan, van minder belang. Na de dood staat de circulatie echter stil en vindt de afkoeling uitsluitend door passief transport plaats.</p>\n\n\t\t[$/BLOCK]\n\t[$/CELL]\n[$/BOX] ","Name":"Er vindt een matig passief warmtetransport plaats van kern naar schil"}]}