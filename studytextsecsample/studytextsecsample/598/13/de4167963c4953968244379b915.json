{"id":"59813de4-1679-63c4-9539-68244379b915","Content":[{"Language":"nl-NL","Content":"[$BOX] \n    [$CELL] \n        [$BLOCK]\n\n            <h3>2.3.3 Diagnostiek</h3>\n            <p>De arts stelt de diagnose botontkalking (osteoporose) met een anamnese en lichamelijk onderzoek. De vragen die de zorgprofessional aan de zorgvrager stelt noemen we een anamnese. Als de zorgvrager verdacht wordt van een botbreuk en ouder is dan 50 jaar, is de kans groot dat hij botontkalking heeft. We doen dan aanvullend onderzoek, zoals:</p>\n            <ul>\n                <li>bloedonderzoek;</li>\n                <li>een nierfunctiemeting;</li>\n                <li>een r&ouml;ntgenfoto van de heup en de wervelkolom;</li>\n                <li>een DEXA-scan van de heup en de wervelkolom.</li>\n            </ul>\n            <p>Bij bloedonderzoek kijken we naar de hoeveelheid vitamine D in het bloed van de zorgvrager. Bij een tekort aan vitamine D kan botontkalking ontstaan. Aan de hand van schildklierhormonen in het bloed kunnen we zien of de botontkalking mogelijk door een schildklieraandoening komt.</p>\n            <p>Met een DEXA-scan kunnen we het gewicht van de botten (botmassa) meten. We noemen een DEXA-scan ook wel een botdichtheidsmeting.</p>\n            <p>Met aanvullend onderzoek zoeken we eerst naar de oorzaak van de botontkalking van de zorgvrager, zodat we deze oorzaak weg kunnen nemen en zo de botontkalking stoppen. Voorbeelden van oorzaken van botontkalking zijn een schildlkieraandoening of een tekort aan vitamine D.</p>\n            <p>Als het aanvullend onderzoek gedaan is, onderzoekt de arts of de kans groot is dat de zorgvrager in de toekomst weer zal vallen en botten gaat breken. Vallen is namelijk &eacute;&eacute;n van de belangrijkste oorzaken van botbreuken bij zorgvragers met botontkalking. Als de kans op vallen groot is, dan zal de arts medicatie voorschrijven om nieuwe botbreuken te voorkomen. Deze medicatie kan ingrijpen op de botontkalking, maar ook op de oorzaak van het vallen, zoals balansproblemen.</p>\n\n        [$/BLOCK]\n    [$/CELL]\n    [$CELL]\n\n\t\t<div style=\"display:inline-block; width:300px;\">\n\n\t        [$IMG(\"/media/Images/shutterstock_173835143.jpg\";200,300)]\n\t\t\t<p align=\"center\">Met een DEXA-scan wordt de zorgvrager onderzocht op botontkalking.</p>\n\n\t\t</div>\n\n    [$/CELL]\n[$/BOX]\n","Name":"2.3.3 Diagnostiek"}]}