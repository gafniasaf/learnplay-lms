{"id":"59121504-2ff7-c9e4-fe23-259b5c15ea9e","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n<h3>Toedienen medicatie per os</h3>\n\n<p>Het geven van medicijnen via de mond moet veilig en correct gebeuren. Check altijd in de bijsluiter hoe het medicijn ingenomen moet worden. Hierin staat welke drank gebruikt mag worden en of het medicijn opgelost kan worden.</p>\n\n<p>Veel zorginstellingen gebruiken een Baxterrol waarin medicijnen per innamemoment zijn verpakt. Voor een veilige herkenning moet de toedienlijst of het medicatieoverzicht de uiterlijke kenmerken beschrijven, zoals kleur, vorm en opdruk van de medicijnen.</p>\n\n<p>Als een cliënt moeite heeft met slikken, moet de zorgverlener eerst met de arts of apotheker overleggen. Medicijnen mogen alleen fijngemalen worden als zij hier toestemming voor geven. Deze toestemming moet in het cliëntdossier staan.</p>\n\n<p>Sommige medicijnen moeten in hun geheel worden doorgeslikt. Als een cliënt toch op deze medicijnen kauwt, moet de zorgverlener dit melden bij de arts of apotheker.</p>\n\n<p>De zorgverlener moet handschoenen dragen wanneer dat nodig is. Direct contact met bepaalde medicijnen kan de huid beschadigen. Dit geldt vooral voor:</p>\n\n<ul>\n    <li>antibiotica;</li>\n    <li>cytostatica;</li>\n    <li>hormoonpreparaten.</li>\n</ul>\n\n<p>Bij fouten met medicijnen moet de zorgverlener de meldingsprocedure van de instelling volgen. Vraag na of de arts geïnformeerd moet worden.</p>\n\n<p>Houd bij hoeveel medicijnen er nog zijn en bestel nieuwe voorraad op tijd.</p>\n[$/BLOCK]\n\t[$/CELL]\n\t[$CELL]\n\t\n\t\t[$IMG(\"/media/Images/shutterstock_143469949.jpg\"; 200, 300)]\n\t\t\n\t[$/CELL]\n[$/BOX]\n","Name":"Toedienen medicatie per os"}]}