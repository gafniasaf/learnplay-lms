{"id":"591ca09a-096b-1c1f-68d9-6045f74cd918","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>32.3 Incidenten</h3>\n\t\t\t<p>Als zorgprofessional zal je soms een fout maken, want zorg verlenen is mensenwerk. Sommige fouten kunnen vervelende gevolgen hebben voor de zorgvrager of de zorgprofessional.</p>\n\t\t\t<p>We hebben het meestal over incidenten als het gaat om fouten in de zorg. Een <strong>incident </strong>is een onbedoelde gebeurtenis tijdens het zorgproces die tot schade aan de zorgvrager heeft geleid of zou kunnen leiden.</p>\n\t\t\t<p>Het gaat bij incidenten dus niet alleen over gebeurtenissen die directe gevolgen hebben voor de zorgvrager. Het telt ook als een gebeurtenis tot schade zou kunnen leiden, maar dit niet heeft gedaan. Dit is bijvoorbeeld een situatie waarin een zorgprofessional per ongeluk de verkeerde dosis medicijnen wil geven, maar wordt gecorrigeerd door een oplettende collega. Door de gebeurtenis krijgt de zorgvrager geen schade. Maar, als de collega-zorgprofessional niet zo oplettend was geweest, had wel schade kunnen ontstaan.</p>\n\t\t\t<p>Voor de veiligheid van de zorgvrager is het voorkomen van incidenten erg belangrijk. Hiervoor bestaat in Nederland een programma, het <strong>veiligheidsmanagementsysteem (VMS)</strong>. We gebruiken het VMS in de zorg om te onderzoeken hoe incidenten ontstaan en hoe we ze in de toekomst kunnen voorkomen.</p>\n\n\t\t[$/BLOCK]\n\t[$/CELL]\n[$/BOX]\n","Name":"32.3 Incidenten"}]}