{"id":"593df8cc-0bea-a1c2-0ec8-911b9633fc1d","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Amiodaron</h3>\n\t\t\t<p>Intraveneuze amiodaron heeft effecten op de natrium, kalium en calcium kanalen en kan eveneens alfa- en beta-adrenerge blokkade veroorzaken. Indicaties voor het intraveneus toedienen van amiodaron zijn:</p>\n\t\t\t<ul>\n\t\t\t\t<li>controleren van een hemodynamisch stabiele monomorfe VT, polymorfe VT en breed-complex tachycardie met onduidelijke origine;</li>\n\t\t\t\t<li>paroxysmale SVT die niet geconverteerd kan worden door adenosine, vagale manoeuvres of AV-knoop blokkade;</li>\n\t\t\t\t<li>controleren van een snelle ventrikelfrequentie door een accessoire baan in gepreëxciteerde atriale aritmieën;</li>\n\t\t\t\t<li>niet succesvolle elektrische cardioversie.</li>\n\t\t\t</ul>\n\t\t\t<p>Geef 5 mg/kg amiodaron intraveneus over een periode van 10-60 minuten, afhankelijk van de omstandigheden en hemodynamische toestand van de patiënt. Additionele infusie van 5 mg/kg kan worden toegepast bij recidiverende of resistente aritmieën.</p>\n\t\t\t<p>Bij patiënten met een ernstig beperkte hartfunctie wordt de voorkeur gegeven aan intraveneuze amiodaron boven andere antiaritmica bij atriale en ventriculaire aritmieën. Belangrijke bijwerkingen van amiodaron zijn hypotensie en bradycardie, deze kunnen vaak deels worden voorkomen door de snelheid van toediening te vertragen. De hypotensie component wordt vooral veroorzaakt door de vaso-actieve oplosmiddelen (Polysorbate 80 en benzyl alcohol). Een nieuwe formule van amiodaron, op basis van water, bevat deze oplosmiddelen niet en veroorzaakt niet meer hypotensie dan bijvoorbeeld lidocaïne. Dien amiodaron bij voorkeur toe via een centraal veneuze lijn, het veroorzaakt namelijk vaak tromboflebitis na infusie in een perifere vene. Bij een noodgeval kan het via een grote perifere vene worden geïnjecteerd.</p>\n\n\t\t[$/BLOCK]\n\t[$/CELL]\n[$/BOX]","Name":"Amiodaron"}]}