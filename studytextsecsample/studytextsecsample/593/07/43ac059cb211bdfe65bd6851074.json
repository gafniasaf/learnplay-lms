{"id":"5930743a-c059-cb21-1bdf-e65bd6851074","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Aanvullend onderzoek bij allergie</h3>\n\t\t\t<p>Bij een allergie is het belangrijk een goede anamnese af te nemen om erachter te komen wat er voorafging aan de allergische reactie. Vragen kunnen zijn: 'Wat heeft het kind van tevoren gegeten?', 'Ging er een wespensteek aan vooraf?'. In principe is er zowel bij galbulten als bij eczeem geen aanvullend onderzoek nodig. </p>\n\t\t\t<p>Indien er wel aanvullend onderzoek wordt ingezet, zijn er de volgende opties:</p>\n\t\t\t<ul>\n\t\t\t\t<li>Krasjestest of een huidpriktest (zie afbeelding): er worden verschillende stoffen in de huid gebracht met een prik of krasje. Op bepaalde tijdstippen wordt de huid gecontroleerd op roodheid en zwelling, waaruit men dan kan aflezen welke stof een allergische reactie heeft veroorzaakt.</li>\n\t\t\t\t<li>Eliminatie-provocatie test: hierbij wordt het product waarvoor het kind vermoedelijk allergisch is een tijd vermeden. Na enige tijd wordt het product weer aangeboden aan het kind en wordt er gekeken of er een allergische reactie optreedt. Wanneer er verwacht wordt dat er een ernstige allergische reactie zal ontstaan, wordt deze test in het ziekenhuis gedaan. Zo kan er snel therapie worden ingezet als er een anafylactische reactie optreedt.</li>\n\t\t\t\t<li>IgE antistoffen test: IgE antistoffen worden aangemaakt als reactie op een antigeen van een bepaalde stof. Een antigeen is een molecuul, op bijvoorbeeld een stof of bacterie, dat het afweersysteem activeert. IgE antistoffen kunnen worden gemeten in het bloed. </li>\n\t\t\t</ul>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_523636612.jpg\";225,300)]\n\n\t[$/CELL]\n[$/BOX]","Name":"Aanvullend onderzoek bij allergie"}]}