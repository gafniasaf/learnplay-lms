{"id":"575b1bef-06b5-65c9-4df3-0e6ec627cd96","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Niveaus van bewijskracht</h3>\n\t\t\t<p>Bij Evidence Based Practice moet het bewijsmateriaal dat gebruikt wordt voor het beleid &lsquo;het best beschikbare bewijsmateriaal&rsquo; zijn. Het best beschikbare bewijsmateriaal betekent bewijsmateriaal van goede kwaliteit, dat relevant is voor de dagelijkse praktijk. Niet elk artikel is van dezelfde kwaliteit, waardoor ook niet elk artikel hetzelfde niveau van bewijskracht heeft. Om de mate van bewijskracht voor verschillende onderzoeksvormen aan te geven, wordt een onderverdeling gemaakt in <strong>niveaus van bewijskracht </strong>(zie figuur 10-1 &middot;). Een voorbeeld van een indeling van niveaus van bewijskracht is opgesteld door het Oxford Centre for Evidence Based Medicine (zie tabel 10-2 &middot;).</p>\n\t\t\t<p><strong>Tabel 10-2 </strong>&middot; <strong>Onderverdeling van onderzoeksvormen in niveaus van bewijskracht</strong></p>\n\t\t\t<table class=\"table-excel-borders\" width=\"100%\" cellspacing=\"1\" cellpadding=\"0\">\n\t\t\t\t<tbody>\n\t\t\t\t\t<tr align=\"left\">\n\t\t\t\t\t\t<th width=\"30%\">Niveau van Bewijskracht</th>\n\t\t\t\t\t\t<th width=\"70%\">Beschrijving</th>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"left\">\n\t\t\t\t\t\t<td>1a</td>\n\t\t\t\t\t\t<td>Systematische review van randomised controlled trials (RCT&rsquo;s) en meta-analyse</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"left\">\n\t\t\t\t\t\t<td>1b</td>\n\t\t\t\t\t\t<td>Randomised controlled trials van goede kwaliteit</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"left\">\n\t\t\t\t\t\t<td>2a</td>\n\t\t\t\t\t\t<td>Systematische reviews van cohortonderzoeken</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"left\">\n\t\t\t\t\t\t<td>2b</td>\n\t\t\t\t\t\t<td>Randomised controlled trials van matige kwaliteit</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"left\">\n\t\t\t\t\t\t<td>3a</td>\n\t\t\t\t\t\t<td>Systematische review van pati&euml;nt-controleonderzoek</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"left\">\n\t\t\t\t\t\t<td>3b</td>\n\t\t\t\t\t\t<td>Case-control studie</td>\n\t\t\t\t\t</tr>\n\t\t\t\t\t<tr class=\"table-excel-oddrow\" valign=\"left\">\n\t\t\t\t\t\t<td>4</td>\n\t\t\t\t\t\t<td>Niet-vergelijkend onderzoek</td>\n\t\t\t\t\t</tr>\n\t\t\t\t\t<tr class=\"table-excel-evenrow\" valign=\"left\">\n\t\t\t\t\t\t<td>5</td>\n\t\t\t\t\t\t<td>Mening van deskundigen (expert opinion)</td>\n\t\t\t\t\t</tr>\n\t\t\t\t</tbody>\n\t\t\t</table>\n\t\t\t[$IMG(\"/media/Animations/piramide-van-bewijskracht---redesign02.png\";257,300;2.72)]\n\t\t\t<p align=\"center\"><strong>Figuur 10-1 </strong>&middot; <strong>Piramide van Niveaus van bewijskracht</strong></p>\n\t\t\t<p><strong>Algemene onderverdeling van onderzoeksvormen in niveaus van bewijskracht. Hoe hoger het niveau, hoe sterker het bewijsmateriaal. <em>SR = Systematische review, RCT = Randomized controlled trial.</em></strong></p>\n\t\t\t<p>Online zijn verschillende indelingen van niveaus van bewijskracht te raadplegen, voor verschillende onderzoeksgebieden (therapeutisch, prognostisch, diagnostisch). De Oxford Centre for Evidence-based Medicine &lsquo;Levels of Evidence&rsquo; 2009 (OCEBM 2009) zijn bijvoorbeeld bruikbaar voor therapeutisch en prognostisch onderzoek. Een voorwaarde voor het aanbrengen van verschillende niveaus van bewijskracht op basis van het type onderzoek is wel dat de onderzoeken van goede kwaliteit zijn. Hoe de kwaliteit van een onderzoek beoordeeld kan worden, wordt verderop in het hoofdstuk besproken. Afhankelijk van deze beoordeling bepaal je of een onderzoek bruikbaar is voor het beantwoorden van je vraag.</p>\n\t\t\t<p>De verschillende onderzoeksvormen zijn in hoofdstuk 5 uitgelegd. In het algemeen geldt dat een type onderzoek met een hoger niveau van bewijskracht overeenkomt met sterker bewijsmateriaal. Hierbij hebben systematische reviews en meta-analyses de hoogste bewijskracht (niveau 1a). Op het volgende niveau bevinden zich randomised controlled trials (RCT&rsquo;s) van goede kwaliteit (1b). Op het niveau onder randomised controlled trials staan cohortonderzoeken (niveau 2a). Op de daaropvolgende niveaus zijn pati&euml;nt-controleonderzoeken (niveau 3a) en niet-vergelijkend onderzoek (niveau 4) geplaatst. De mening van een deskundige wordt in de indeling op het laagste niveau van bewijskracht (niveau 5) geplaatst.</p>\n\t\t\t<p>Bij de beoordeling van zoekresultaten wordt meestal gezocht naar onderzoeken van het hoogste niveau van bewijskracht. Als deze niet beschikbaar zijn, moet gezocht worden naar bewijsmateriaal van het daaropvolgende niveau. In de volgende paragraaf wordt de betekenis van de niveaus van bewijskracht verder uitgelegd.</p>\n\n\t\t[$/BLOCK]\n\t[$/CELL]\n[$/BOX]","Name":"Niveaus van bewijskracht"}]}