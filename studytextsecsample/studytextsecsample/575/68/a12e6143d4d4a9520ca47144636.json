{"id":"57568a12-e614-3d4d-4a95-20ca47144636","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>8.6 Leeftijdsgebonden aandoeningen</h3>\n\t\t\t<p>Met het toenemen van de leeftijd wordt de elasticiteit van de longen geleidelijk minder en neemt de longcapaciteit af. De zwakkere ademhalingsspieren en ontstekingen in de gewrichten van de borstkas belemmeren een goede longfunctie. Ademhalen gaat moeizaam, vooral bij mensen die niet gewend zijn om veel te bewegen. Regelmatige lichaamsbeweging kan bijdragen aan het behoud of herstel van de longfunctie. De hoestreflex wordt minder bij ouderen, waardoor pathogenen en prikkelende stoffen gemakkelijk tot diep in de longen kunnen komen. Dit maakt ouderen vatbaarder voor luchtweginfecties. Longontsteking is een belangrijke doodsoorzaak bij chronisch zieke ouderen.</p>\n\t\t\t<p>Emfyseem komt veel voor bij mensen van 50 jaar en ouder. Gemiddeld gaat er na het dertigste jaar ongeveer 30 cm<sup>2</sup> ademhalingsoppervlak per jaar verloren. Ons ademhalingsoppervlak is normaal gesproken in rust ongeveer 70 m<sup>2</sup> (bij inspanning tot boven de 100 m<sup>2</sup>). Wandelen en andere vormen van matig intensieve beweging houden de longen en luchtwegen gezond.</p>\n\t\t\t<p>De incidentie van longkanker neemt toe met de leeftijd. Dit wordt deels verklaard door het feit dat longkanker meestal relatief laat wordt ontdekt. Tijdige behandeling is essentieel voor een betere overleving.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_111313568.jpg\";379,300)]\n\n\t[$/CELL]\n[$/BOX]\n","Name":"Leeftijdsgebonden aandoeningen"}]}