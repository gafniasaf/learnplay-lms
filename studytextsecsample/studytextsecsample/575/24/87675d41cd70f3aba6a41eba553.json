{"id":"57524876-75d4-1cd7-0f3a-ba6a41eba553","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Nut van vasopressoren</h3>\n\t\t\t<p>Vasopressoren worden toegediend om voldoende perfusiedruk en doorbloeding te behouden bij levensbedreigende hypotensie, zelfs wanneer de hypovolemie nog niet volledig opgelost is.</p>\n\t\t\t<p>Door het behoud van een MAP van ≥ 65 mmHg wordt getracht om de autoregulatiemechanismen in diverse vaatsystemen in stand te houden. Bij het verlies van autoregulatie wordt de weefselperfusie lineair afhankelijk van de bloeddruk. Dit kan desastreuze gevolgen hebben bij een septische shock.</p>\n\t\t\t<p>Bij het bepalen van het juiste eindpunt dient rekening te worden gehouden met karakteristieken/comorbiditeit van de patiënt. Zo kan een MAP van 65 mmHg te laag zijn voor een patiënt met ernstige hypertensie en kan bij een jonge, voorheen normotensieve patiënt een lagere MAP adequaat zijn. Het is dan ook van belang om naast de MAP ook andere eindpunten mee te nemen bij de beoordeling van de perfusiestatus van de septische patiënt. Voorbeelden zijn de urineproductie, mate van bewustzijn en serumlactaatconcentraties.</p>\n\t\t\n\t\t[$/BLOCK]\n\t[$/CELL]\n[$/BOX]","Name":"Nut van vasopressoren"}]}