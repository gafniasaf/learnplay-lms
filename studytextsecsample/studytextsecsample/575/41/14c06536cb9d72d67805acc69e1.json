{"id":"5754114c-0653-6cb9-d72d-67805acc69e1","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Epiglottitis</h3>\n\t\t\t<p>Epiglottitis is een zelden voorkomende infectie van de epiglottis. De epiglottis (het strotklepje) is een stukje kraakbeen dat normaal gesproken de luchtweg afsluit bij slikbewegingen. Door zwelling en oedeem van de epiglottis raakt de luchtweg geobstrueerd en ontwikkelt het kind ernstige ademnood. </p>\n\t\t\t<p><em><strong>Verwekker</strong></em></p>\n\t\t\t<p>Epiglottitis wordt veroorzaakt door de <em>Haemophilus influenzae B (HiB) bacterie. </em></p>\n\t\t\t<p>Epiglottitis is zeldzaam in Nederland dankzij de vaccinatie tegen <em>Haemophilus influenzae B (HiB)</em>. Er zijn echter nog altijd kinderen die niet zijn gevaccineerd (bijvoorbeeld door geloofsovertuiging) of oudere kinderen bij wie de vaccinatie niet of onvoldoende heeft aangeslagen.</p>\n\n\t\t[$/BLOCK]\n\t[$/CELL]\n\t[$CELL] \n\n\t\t[$IMG(\"/media/Images/Achtergrond.jpg\";297,300)]\n\n\t[$/CELL]\n[$/BOX]\n\n[$BOX] \n\t[$CELL] \n\t\t[$BLOCK]\n\n\t\t\t<p><em><strong>Epidemiologie</strong></em></p>\n\t\t\t<p>Epiglottitis kan voorkomen in alle leeftijdsgroepen maar wordt het meest gezien in de leeftijdscategorie van 1-6 jaar. Het gaat gepaard met ernstige zwelling van de epiglottis en de omringende weefsels. Dit zal uiteindelijk leiden tot een obstructie van de larynx.</p>\n\t\t\t<p><em><strong>Kliniek</strong></em></p>\n\t\t\t<p>Het klinisch beeld toont overeenkomsten met de veel vaker voorkomende aandoening pseudokroep. Toch zijn er essentiële verschillen tussen beide aandoeningen. Het stellen van de juiste diagnose is van groot belang voor het bepalen van de juiste therapie. Het niet adequaat behandelen van epiglottitis kan leiden tot het acuut overlijden van het kind door een totale luchtwegobstructie.Het ziektebeeld begint doorgaans acuut met hoge koorts, lethargie (sloomheid) en een zachte inspiratoire stridor. Hoesten treedt niet of nauwelijks op. Het klassieke beeld is een stilzittend, iets voorovergebogen kind met een licht geheven kin, open mond en kwijlend. De keel is zeer pijnlijk en het kind zal doorgaans niet willen spreken, slikken of drinken.</p>\n\t\t\t<p>Er is in de meeste gevallen sprake van sepsis met hoge koorts (&gt; 39° C), een bleke huidskleur en slechte perifere circulatie.</p>\n\t\t\t<table class=\"table-excel-borders\" cellpadding=\"0\" cellspacing=\"1\" width=\"100%\">\n\t\t\t\t<tbody>\n\t\t\t\t\t<tr>\n\t\t\t\t\t\t<th width=\"33%\"><br></th>\n\t\t\t\t\t\t<th width=\"33%\">Epiglottitis</th>\n\t\t\t\t\t\t<th width=\"33%\">Laryngitis subglottica</th>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td><strong>Pathofysiologie</strong></td>\n\t\t\t\t\t\t<td>Supraglottische obstructie</td>\n\t\t\t\t\t\t<td>Subglottische obstructie</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td><strong>Stridor</strong></td>\n\t\t\t\t\t\t<td>Zacht en hoog</td>\n\t\t\t\t\t\t<td>Luid</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td><strong>Blafhoest</strong></td>\n\t\t\t\t\t\t<td>Afwezig</td>\n\t\t\t\t\t\t<td>Aanwezig</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td><strong>Slikklachten / speekselvloed</strong></td>\n\t\t\t\t\t\t<td>Aanwezig</td>\n\t\t\t\t\t\t<td>Afwezig</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td><strong>Algemeen ziek zijn</strong></td>\n\t\t\t\t\t\t<td>Koortsend ziek</td>\n\t\t\t\t\t\t<td>Gering, BLWL</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td><strong>Stemverandering</strong></td>\n\t\t\t\t\t\t<td>Gedempt</td>\n\t\t\t\t\t\t<td>Hees</td>\n\t\t\t\t\t</tr>\n\t\t\t\t\t<tr class=\"table-excel-oddrow\">\n\t\t\t\t\t\t<td><strong>Koorts</strong></td>\n\t\t\t\t\t\t<td>Aanwezig</td>\n\t\t\t\t\t\t<td>Subfebriel</td>\n\t\t\t\t\t</tr>\n\t\t\t\t\t<tr class=\"table-excel-evenrow\">\n\t\t\t\t\t\t<td><strong>Houdingsvoorkeur</strong></td>\n\t\t\t\t\t\t<td>Rechtop, iets voorover<br> Zit meestal stil</td>\n\t\t\t\t\t\t<td>Geen voorkeur<br> Bewegingsonrust</td>\n\t\t\t\t\t</tr>\n\t\t\t\t</tbody>\n\t\t\t</table>\n\n\t\t[$/BLOCK]\n\t[$/CELL]\n[$/BOX]","Name":"Epiglottitis"}]}