{"id":"57513e3f-2806-e67d-d510-da341759eef7","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>3.6.3 Behandeling</h3>\n\t\t\t<p>Of coma behandeld kan worden, is afhankelijk van de oorzaak. Wanneer het coma bijvoorbeeld het gevolg is van een te lage bloedsuikerspiegel, moet suiker (glucose) toegediend worden. Als de coma het gevolg is van het gebruik van een verdovend middel, moet een antigif gegeven worden. Wanneer de zorgvrager comateus is als gevolg van de inname van een giftige stof, wordt de maag leeggepompt.</p>\n\t\t\t<p>Zorgvragers die in coma zijn, worden doorgaans op de Intensive Care opgenomen. Hier worden de vitale functies (hartfrequentie, bloeddruk, lichaamstemperatuur en zuurstofsaturatie) goed in de gaten gehouden en zo nodig met behulp van medicatie binnen de normaalwaarden gehouden. Vaak krijgt de zorgvrager zuurstof en een infuus, zodat wanneer het nodig is snel medicijnen toegediend kunnen worden. Als het coma heel diep is, moet de zorgvrager kunstmatig beademd worden, omdat hij of zij dan niet meer (goed) zelf kan ademen.</p>\n\n\t\t[$/BLOCK]\n\t[$/CELL]\n[$/BOX]","Name":"3.6.3 Behandeling"}]}