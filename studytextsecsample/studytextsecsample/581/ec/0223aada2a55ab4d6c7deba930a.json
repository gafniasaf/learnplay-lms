{"id":"581ec022-3aad-a2a5-5ab4-d6c7deba930a","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>8.7.5 Het mesencephalon</h3>\n\t\t\t<p>Het mesencephalon of de middenhersenen (figuur 8-24) bevatten verschillende kernen en bundels van stijgende en dalende zenuwvezels. In dit gedeelte liggen onder andere twee paar sensorische kernen of <em>colliculi </em>(enkelvoud: <em>colliculus</em>, een kleine heuvel), die zijn betrokken bij de verwerking van visuele en auditieve informatie. De <em>colliculus superior </em>reguleert de reflexbewegingen van de ogen, het hoofd en de hals in reactie op gezichtsprikkels, zoals een verblindende lichtflits. De <em>colliculus inferior </em>regelt reflexbewegingen van het hoofd, de hals en de romp in reactie op gehoorprikkels, zoals een hard geluid. De middenhersenen bevatten ook motorische kernen van twee van de hersenzenuwen (N III en IV) die zijn betrokken bij het aansturen van de oogbewegingen. Dalende bundels van zenuwvezels aan het ventrolaterale oppervlak van de middenhersenen vormen de <strong>pedunculi cerebri </strong>(<em>pedunculus</em>, voetje). </p>\n\t\t\t<p>Enkele van de dalende vezels lopen naar de kleine hersenen via de pons en andere geleiden willekeurige motorische impulsen vanuit de primaire motorische schors van elk van beide hersenhelften. De middenhersenen vormen ook het centrum van een van de belangrijkste onderdelen van de hersenstam, de <strong>formatio reticularis</strong>, die veel onbewuste functies reguleert. De formatio reticularis is een netwerk van onderling verbonden kernen die een verlengde vormen van de hersenstam. De formatio reticularis van de middenhersenen bevat het <em>reticulaire activerende systeem </em>(<em>RAS</em>). De output van dit systeem heeft direct invloed op de activiteit van de hersenschors. Als het RAS niet actief is, zijn wij dat ook niet. Als het RAS wordt gestimuleerd, wordt ook onze waaktoestand geactiveerd. Het handhaven van de spiertonus en de houding wordt gereguleerd door kernen in de middenhersenen die informatie van de grote en kleine hersenen integreren. Andere kernen in de middenhersenen spelen een belangrijke rol bij het reguleren van de motorische output van de basale kernen. De <em>substantia nigra </em>remt bijvoorbeeld de activiteit van de basale kernen door de neurotransmitter dopamine af te geven. Als de substantia nigra is beschadigd, of als de neuronen minder dopamine afgeven, worden de basale kernen actiever. Het gevolg is een geleidelijke toename van de spiertonus en het ontstaan van symptomen die kenmerkend zijn voor de <em>ziekte van Parkinson</em>. Mensen met de ziekte van Parkinson hebben problemen met het beginnen van willekeurige bewegingen. Doordat de antagonisten niet ontspannen, moeten ze worden overwonnen. Zodra een beweging is begonnen, moet elk aspect daarvan door de wil worden gereguleerd, met enorme inspanning en concentratie.</p>\n\t\t\t[$IMG(\"/media/Images/course1393_figuur-8-24-het-diencephalon-en-de-hersenstam.jpg\";391,630;1.43)]\n\t\t\t<p align=\"center\"><strong>Figuur 8-24: Het diencephalon en de hersenstam</strong></p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Animations/De hersenstam-01.png\";424,300;1.65)]\n\n\t[$/CELL]\n[$/BOX] ","Name":"8.7.5 Het mesencephalon"}]}