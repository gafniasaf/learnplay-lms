{"id":"5815e90f-638d-bfb1-a973-6cf22bdbbce3","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Het SBAR-overdrachtsprotocol als redeneerhulp</h3>\n            <p>De SBAR is een communicatie- en overdrachtsprotocol dat in steeds meer gezondheidsinstellingen wordt gebruikt om vele soorten informatie over te dragen. In Nederland is de SBAR gekozen als het offici&euml;le overdrachtsprotocol binnen de gezondheidszorg.</p>\n            <p>Door een communicatieprotocol te gebruiken, kun je steeds op dezelfde manier informatie overdragen. Je raakt gewend aan een vaste structuur van overdracht. Dit verkleint de kans dat je informatie mist of vergeet.</p>\n            <p>In een situatie zonder communicatieprotocollen zie je dat zorgprofessionals op verschillende manieren informatie overdragen. Als je geen communicatieprotocol gebruikt, heb je de kans dat je sneller iets vergeet wat je had moeten overdragen. Wanneer communicatie steeds op dezelfde manier verloopt, kun je niet alleen gemakkelijker informatie &lsquo;zenden&rsquo;, maar is het voor een ander ook gemakkelijker om informatie te ontvangen. Hij of zij weet namelijk in welke volgorde je informatie wilt overdragen.</p>\n            <p>Bij het klinisch redeneren kun je de SBAR gebruiken als een checklist om te bepalen wat de meest relevante zaken zijn om over na te denken als je informatie over een zorgvrager overdraagt naar een collega. Om een goede SBAR op te stellen, heb je veel kennis en ervaring nodig. Toch is het handig om hier al in een vroeg stadium van je opleiding mee te oefenen want door feedback van medestudenten, docenten en praktijkbegeleiders leer je steeds beter welke informatie relevant is bij je overdracht. Zo leer je hoofdzaken van bijzaken te onderscheiden. De afkorting SBAR staat voor:</p>\n            <ul>\n                <li><strong>S</strong>ituation;</li>\n                <li><strong>B</strong>ackground;</li>\n                <li><strong>A</strong>ssessment;</li>\n                <li><strong>R</strong>ecommendation.</li>\n            </ul>\n\n\t\t[$/BLOCK]\n\t[$/CELL]\n\t[$CELL]\n\n\t\t\t[$IMG(\"/media/Images/course3038_Afbeelding-5.2-De-afkorting-SBAR.jpg\";218,300;3)]\n\t\t\t<p><strong><em>Afbeelding 5.2 </em></strong>De afkorting SBAR staat voor Situation, Background, Assessment en Recommendation.</p>\n\n\t[$/CELL]\n[$/BOX]","Name":"Het SBAR-overdrachtsprotocol als redeneerhulp"}]}