{"id":"574280ab-12db-882e-3a14-5e9296d17459","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>23.9.4 Splinterwonden</h3>\n            <p>We spreken over <strong>splinterwonden </strong>wanneer een klein stukje materiaal (zoals glas, staal of hout) zich in de huid heeft geboord. In eerste instantie zit de splinter vaak nog in de huid. Je moet bij splinters direct onderscheid maken tussen splinters die je zelf kan verwijderen en splinters die door een arts verwijderd moeten worden. De volgende wonden moeten meestal door een arts gezien worden:</p>\n            <ul>\n                <li>wonden met splinters in het oog of rond de mond;</li>\n                <li>splinterwonden die na het verwijderen van de splinters ontstekingsverschijnselen vertonen;</li>\n                <li>wonden met splinters die niet uit de huid steken en hierdoor niet met een pincet te pakken zijn;</li>\n                <li>een splinterwond veroorzaakt door een vishaakje. Het weerhaakje kan namelijk veel schade aanrichten, als je dit uit de huid trekt.</li>\n            </ul>\n            <p>Je kan een splinter het beste uit de huid verwijderen door de volgende stappen te volgen:</p>\n            <ol>\n                <li>Beoordeel hoe diep de splinter zich in de huid bevindt.</li>\n                <li>Als de splinter iets uit de huid steekt, kan je deze voorzichtig met een pincet verwijderen. Pak hiervoor de splinter zo dicht mogelijk bij de huid vast en trek in de lengterichting aan de splinter.</li>\n                <li>Controleer of geen resten van de splinter zijn achtergebleven in de wond. Deze resten kunnen namelijk een ontsteking veroorzaken.</li>\n                <li>Ontsmet na verwijdering de achtergebleven wond.</li>\n                <li>Dek de wond eventueel af met een pleister, bijvoorbeeld als de wond op een onhandige plek zit of wanneer het een diepe wond is.</li>\n            </ol>\n\n\t\t[$/BLOCK]\n\t[$/CELL]\n[$/BOX] ","Name":"23.9.4 Splinterwonden"}]}