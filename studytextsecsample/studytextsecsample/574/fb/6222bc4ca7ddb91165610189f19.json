{"id":"574fb622-2bc4-ca7d-db91-165610189f19","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n            <h3>10.4.1 Hoe breng je een neusmaagsonde in?</h3>\n\t\t\t<p>Hieronder vind je het stappenplan voor het inbrengen van een neusmaagsonde. Zet de volgende materialen klaar:</p>\n            <ul>\n                <li>de toedienlijst;</li>\n                <li>een steriele maagsonde met afsluitdopje;</li>\n                <li>een zakdoek;</li>\n                <li>een stuk pleister;</li>\n                <li>een kom water;</li>\n                <li>niet-steriele handschoenen;</li>\n                <li>een spuit van 50 ml;</li>\n                <li>een pH-indicator;</li>\n                <li>een fixatiepleister;</li>\n                <li>een schaar;</li>\n                <li>een glas water;</li>\n                <li>een onderlegger;</li>\n                <li>een meetlint;</li>\n                <li>een prullenbak.</li>\n            </ul>\n            <p>Volg daarna de volgende stappen:</p>\n            <ol>\n                <li>Maak je handen goed Bij zichtbaar vuil was je ze met zeep en water, anders met handalcohol.</li>\n                <li>Zet alle materialen klaar, zodat je hier makkelijk bij kan.</li>\n                <li>Hang twee stukken pleister van ongeveer 5 cm klaar.</li>\n                <li>Laat de zorgvrager een halfzittende houding aannemen (hoofdsteun op 30 tot 45 graden). Spreek een signaal af voor als de zorgvrager het inbrengen wil stoppen.</li>\n                <li>Open de verpakking van de sonde. Bepaal de juiste lengte met behulp van de NEX+10-methode (zie paragraaf 3.2). Markeer de lengte op de sonde.</li>\n                <li>Controleer of de voerdraad gemakkelijk kan worden opgeschoven.</li>\n                <li>Leg een onderlegger op de borst van de zorgvrager.</li>\n                <li>Trek niet-steriele handschoenen aan.</li>\n                <li>Laat de zorgvrager zo nodig de neus snuiten.</li>\n                <li>Bevochtig de sonde met kraanwater om het inbrengen makkelijker te maken. Bevochtigen kan onder de kraan of door de sonde in een kom met water te dompelen.</li>\n                <li>Laat de zorgvrager het hoofd rechtop houden of iets naar voren buigen.</li>\n                <li>Schuif de sonde over de neusbodem tot deze de keelholte bereikt. Vaak hebben sondes een voerdraad of een verzwaarde tip om het inbrengen makkelijker te maken.</li>\n                <li>Laat de zorgvrager het hoofd naar voren buigen zodra de sonde in de keelholte ligt. Op deze manier sluit het strottenklepje de luchtpijp af.</li>\n                <li>Voer de sonde langzaam verder op. Vraag de zorgvrager, indien mogelijk, om te slikken. Dit slikken kan eventueel met behulp van een slokje. Tijdens het slikken wordt namelijk de luchtpijp afgesloten door het strottenklepje.</li>\n                <li>Schuif de sonde tijdens het slikken verder op tot de gemarkeerde lengte wordt bereikt. Controleer of de sonde niet opkrult in de mond-keelholte wanneer weerstand wordt gevoeld.</li>\n                <li>Bevestig de sonde tijdelijk aan de neus met een stukje pleister.</li>\n                <li>Verwijder de voerdraad of het afsluitdopje.</li>\n                <li>Spuit 5-10 ml lucht met een spuit van 50 ml door de sonde. Zo maak je de sonde vrij van eventueel eerder toegediende voeding of water. Daarnaast zal door het spuiten van lucht de sonde vrij van de maagwand komen te liggen. Controleer de positie van de neusmaagsonde door maagsap op te zuigen. Controleer het sap met een pH-indicator (zie paragraaf 4.3).</li>\n                <li>Spuit de sonde Gebruik hiervoor een spuit met 20 ml lauwwarm water.</li>\n                <li>Sluit de sonde af met het afsluitdopje.</li>\n                <li>Bij een sonde zonder maatverdeling: zet met watervaste stift een markeringsteken.</li>\n                <li>Reinig de neus van de zorgvrager. Fixeer de sonde met een fixatiepleister.</li>\n                <li>Controleer of de sonde goed vast blijft zitten bij slikken en draaien van het hoofd.</li>\n                <li>Leg de sonde achter het Bevestig de sonde eventueel aan de kleding van de zorgvrager.</li>\n                <li>Ruim de gebruikte materialen op.</li>\n                <li>Doe de handschoenen uit.</li>\n                <li>Was of desinfecteer je handen.</li>\n                <li>Noteer:\n                    <ul>\n                        <li>de reden voor de plaatsing van de neusmaagsonde;</li>\n                        <li>de datum en het tijdstip van inbrengen;</li>\n                        <li>het type sonde;</li>\n                        <li>de ingebrachte lengte;</li>\n                        <li>de eventuele bijzonderheden tijdens het inbrengen;</li>\n                        <li>de pH-waarde en het aspect van het aspiraat (kleur, bestanddelen);</li>\n                        <li>de eventuele bijzonderheden.</li>\n                    </ul>\n                </li>\n            </ol>\n\t\n\t\t[$/BLOCK]\n\t[$/CELL]\n[$/BOX]","Name":"9.4.1 Hoe breng je een neusmaagsonde in?"}]}