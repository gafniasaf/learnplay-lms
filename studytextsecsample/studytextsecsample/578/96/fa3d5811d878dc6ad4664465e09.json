{"id":"57896fa3-d581-1d87-8dc6-ad4664465e09","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Links decompensatio cordis</h3>\n\t\t\t<p>Linkszijdige decompensatio cordis <em>(decompensatie van de linkerharthelft)</em> wordt ook wel afgekort tot \"linksdecompensatie\".</p>\n\t\t\t<p>De linker harthelft ontvangt bloed vanuit de longen via de vena pulmonalis maar is (in het geval van linksdecompensatie) vervolgens niet in staat om al dit bloed in de systemische circulatie te pompen.</p>\n\t\t\t<p>Wanneer de linkerharthelft dit bloed niet goed naar de aorta (lichaamsslagader) kan doorpompen, zal de druk in het linker atrium en de hier achter liggende longvaten toenemen. </p>\n\t\t\t<p>Wanneer deze druk groter wordt dan de collo&iuml;d osmotische druk (de mate waarin water wordt aangezogen door het bloed), zal het vocht uit de longcapillairen treden en zich ophopen in de interstiti&euml;le ruimte en de alveoli. Dit extravasale vocht noemt men longoedeem. Door het vocht kunnen de longen minder goed zuurstof opnemen en wordt de pati&euml;nt kortademig.</p>\n\t\t\t<p>Samenvattend omvat links decompensatio cordis:</p>\n\t\t\t<ul>\n\t\t\t\t<li>Onvermogen van de linker harthelft om bloed in de circulatie te pompen</li>\n\t\t\t\t<li>Verhoogde druk in het linker atrium en de hiermee communicerende longvaten</li>\n\t\t\t\t<li>Veranderingen in de longvaten ten gevolge van de hoge druk</li>\n\t\t\t\t<li>Longoedeem</li>\n\t\t\t</ul>\n\t\t\t\n\t\t[$/BLOCK]\n\t[$/CELL]\n\t[$CELL]\n\n\t\t\t[$IMG(\"/media/Images/shutterstock_589371704.jpg\";300,300)]\n\n\t[$/CELL]\n[$/BOX]\n","Name":"4.3.1  Links decompensatio cordis"}]}