{"id":"5788aefc-4bba-d9e0-1ef9-94ca17a00a29","Content":[{"Language":"nl-NL","Content":"[$BOX]\n    [$CELL]\n        [$BLOCK]\n\n            <h3>6.3.1 Inleiding</h3>\n            <p>Het integumentum beschermt het lichaam tegen ziekteverwekkers en schadelijke stoffen uit de omgeving. De huid is een onderdeel van het integumentum en bestaat uit de epidermis (hoornlaag), dermis (lederhuid) en subcutis (onderhuids vetweefsel). De dermis is een relatief dikke laag die tussen de epidermis en subcutis ligt. De dikte van deze laag verschilt per lichaamsdeel. De huid van de lippen is bijvoorbeeld dunner dan de huid op de voeten. De dikte varieert van 0,2 tot 4 mm. In de dermis zijn verschillende structuren aanwezig:</p>\n            <ul>\n                <li>bloedvaten;</li>\n                <li>zenuwuiteinden;</li>\n                <li>zweetklieren;</li>\n                <li>haarfollikels;</li>\n                <li>talgklieren;</li>\n                <li>lymfevaten.</li>\n            </ul>\n            <p>De functie van de dermis is voornamelijk sensorisch, wat betekent dat de dermis de sensaties kou, warmte, druk en aanraking waarneemt. Pijn wordt ervaren wanneer de zenuwuiteinden in de dermis beschadigd raken, zoals bij een wond of huidontsteking (dermatitis). Omdat de dermis veel zenuwuiteinden bevat, is deze huidlaag zeer gevoelig.</p>\n\n        [$/BLOCK]\n    [$/CELL]\n[$/BOX]\n","Name":"6.3.1 Inleiding"}]}