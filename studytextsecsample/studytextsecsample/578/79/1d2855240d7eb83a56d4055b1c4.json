{"id":"578791d2-8552-40d7-eb83-a56d4055b1c4","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>14.1.6 Indeling van de zenuwwortels van het ruggenmerg</h3>\n\t\t\t<p>Uit het ruggenmerg komen 31 paren (links en rechts) aan zenuwwortels voort. De ruggenmergzenuwen worden genoemd naar het gedeelte van de benige wervelkolom waarbij ze in de buurt naar buiten treden. Zoals bekend zijn de wervels onderling van elkaar gescheiden door tussenwervelschijven. De ruggenmergzenuwen treden naar buiten via twee openingen (foramina intervertebralia of neuroforamina) aan elke kant, ter hoogte van de schijf tussen twee wervellichamen. De mens heeft acht cervicale ruggenmergzenuwen, twaalf thoracale ruggenmergzenuwen, vijf lumbale ruggenmergzenuwen, vijf sacrale ruggenmergzenuwen en &eacute;&eacute;n coccygeale ruggenmergzenuw. Hoewel we maar zeven cervicale wervels (halswervels) hebben, hebben we toch acht cervicale zenuwen. Dit kan doordat de eerste cervicale zenuw het spinale kanaal nog boven de eerste halswervel verlaat. Als gevolg hiervan treedt in de halswervelkolom de ruggenmergzenuw C2 naar buiten tussen de wervellichamen C1-2, ruggenmergzenuw C3 tussen de wervellichamen C2-3, etc. Dit patroon verandert echter weer in het gedeelte van het ruggenmerg dat onder de cervicale wervelkolom ligt, aangezien C8 tussen C7-T1 naar buiten treedt. Daardoor treedt T1 naar buiten tussen T1-2, T5 tussen T5-6 en dat blijft zo voor alle verdere ruggenmergzenuwen.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Animations/BBEGD_CH14-Nervous-system-spinal-cord-and-spinal-nerves2.png\";388,300;1.8)]\n\n\t[$/CELL]\n[$/BOX]\n","Name":"14.1.6 Indeling van de zenuwwortels van het ruggenmerg"}]}