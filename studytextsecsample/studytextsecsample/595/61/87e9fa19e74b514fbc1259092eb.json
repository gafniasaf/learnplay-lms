{"id":"5956187e-9fa1-9e74-b514-fbc1259092eb","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>9.5.2 Hoe scheer je lichaamsbeharing?</h3>\n            <p>Je scheert lichaamsbeharing niet alleen voor persoonlijke verzorging, maar soms ook voordat de zorgvrager geopereerd wordt. Vroeger werd namelijk gedacht dat het hygi&euml;nischer was het operatiegebied voor een operatie te ontharen. Uit onderzoek weten we nu dat de zorgvrager dan juist een grotere kans op een infectie heeft. Daarom hoef je nu nog maar weinig voor een operatie te scheren. Als de chirurg besluit dat het toch nodig is een gebied te ontharen, doe je dat vlak van tevoren op de afdeling van het ziekenhuis. Je moet dan precies de aanwijzingen van de chirurg opvolgen.</p>\n            <p>Hieronder vind je het stappenplan voor het scheren van lichaamsbeharing. Zet de volgende materialen klaar:</p>\n            <ul>\n                <li>schaar of tondeuse;</li>\n                <li>een scheermesje;</li>\n                <li>scheerschuim;</li>\n                <li>een bakje water;</li>\n                <li>een handdoek.</li>\n            </ul>\n            <p>Volg daarna de volgende stappen:</p>\n            <ol>\n                <li>Pas handhygi&euml;ne toe.</li>\n                <li>Knip de haartjes met een tondeuse of schaar kort af, wanneer het haar voor de eerste keer wordt geschoren.</li>\n                <li>Maak het gedeelte van het lichaam dat geschoren moet worden nat.</li>\n                <li>Breng scheerschuim aan op het gedeelte dat geschoren moet worden.</li>\n                <li>Pak het scheermesje en scheer in kleine stukjes het gedeelte glad. Spoel het scheermesje na elke scheerbeweging af met water. Scheer met de groeirichting van de haren mee.</li>\n                <li>Controleer of je genoeg onthaard hebt. Als je nog haartjes ziet die zijn achtergebleven, kan je opnieuw scheerschuim aanbrengen en dat gebied scheren.</li>\n                <li>Spoel de huid af en wrijf het droog met een handdoek.</li>\n                <li>Desinfecteer je handen.</li>\n                <li>Noteer de handeling en eventuele bevindingen.</li>\n            </ol>\n            <p>Na het scheren wil je huidirritatie bij de zorgvrager voorkomen. Dit kan je doen door:</p>\n            <ul>\n                <li><strong>op de juiste manier te scheren</strong>. Je moet niet met een bot scheermesje scheren. Scheer ook niet te vaak. Gebruik daarnaast altijd scheerschuim en scheer altijd met de haarrichting mee;</li>\n                <li><strong>na het scheren de huid goed te verzorgen</strong>. Smeer de geschoren plekken na het scheren in met uierzalf, cr&egrave;me of een lotion. Dit voorkomt dat de huid uitdroogt. Een uitgedroogde huid raakt namelijk eerder ge&iuml;rriteerd;</li>\n                <li><strong>de huid regelmatig in te smeren</strong>. Niet alleen na het scheren, maar ook op andere dagen is het goed de huid in te smeren. Hiermee voorkom je een droge huid.</li>\n            </ul>\n\n\t\t[$/BLOCK]\n\t[$/CELL]\n[$/BOX] ","Name":"9.5.2 Hoe scheer je lichaamsbeharing?"}]}