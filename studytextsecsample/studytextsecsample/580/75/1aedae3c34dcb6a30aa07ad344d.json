{"id":"580751ae-dae3-c34d-cb6a-30aa07ad344d","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>14.4 Het evenwicht</h3>\n\t\t\t<p>Je evenwicht bewaren betekent dat je niet omvalt. Ondanks dat je misschien in een rare houding staat, blijf je staan en val je niet om. Om je evenwicht te bewaren heb je je evenwichtsorgaan nodig. Dit orgaan zit in je binnenoor. Je evenwichtsorgaan bestaat uit twee aparte onderdelen. Deze twee onderdelen hebben allebei een net andere functie. De twee onderdelen zijn:</p>\n\t\t\t<ul>\n    \t\t\t<li>het voorhof. Dit noemen we ook wel het vestibulum;</li>\n   \t \t\t\t<li>de halfcirkelvormige kanalen.</li>\n\t\t\t</ul>\n\t\t\t\n\t\t\t<h3>Het voorhof</h3>\n\t\t\t<p>Zowel wanneer je stilstaat als wanneer je beweegt moet je je evenwicht bewaren, anders val je om. Het evenwicht dat je moet bewaren wanneer je stilstaat noemen we het houdingsevenwicht. Het bewaren van dit houdingsevenwicht is de taak van het voorhof. Dit doet het voorhof door informatie vanuit je omgeving om te zetten naar elektrische signalen, die naar de hersenen worden gebracht. De hersenen zorgen vervolgens voor een aanpassing van je houding, waardoor je je evenwicht bewaart terwijl je stilstaat. Dit proces gaat zo:</p>\n\t\t\t<ul>\n    \t\t\t<li>in je binnenoor zit een klein kanaaltje met daarin twee kleine zakjes. Dit kanaaltje noemen we het voorhof. De twee kleine zakjes noemen we de statolietorganen;</li>\n    \t\t\t<li>In de statollietorganen zit vloeistof, dat noemen we endolymfe. In je endolymfe zitten hele kleine haartjes, deze noemen we haarcellen. Op de haarcellen zitten kleine structuren, die we stereocilia noemen;</li>\n   \t\t\t\t <li>de haarcellen zijn de zintuigcellen van je voorhof. Dit zijn een speciaal soort zintuigcellen, die we ook wel mechanosensoren noemen. Deze mechanosensoren hebben beweging of druk nodig voordat ze elektrische signalen afgeven;</li>\n    \t\t\t<li>in de twee kleine zakjes zit ook een speciaal vliesje met daarop kleine steentjes. Dit vliesje noemen we het oorsteenmembraan en de steentjes noemen we de oorsteentjes. Deze oorsteentjes kunnen bewegen. Je kunt je voorstellen dat de oorsteentjes over het oorsteenmembraan rollen. Welke richting ze op rollen, hangt af van de positie waar jij je hoofd in houdt;</li>\n    \t\t\t<li>de beweging van je oorsteentjes is precies wat je haarcellen nodig hebben om elektrische signalen te produceren. Deze signalen worden dan naar je hersenen gebracht. Je hersenen weten zo in wat voor houding je staat en past dit eventueel aan zodat je rechtop blijft staan.</li>\n\t\t\t</ul>\n\n\t\t[$/BLOCK]\n\t[$/CELL]\n\t[$CELL]\n\n\t\t<div style=\"display:inline-block; width:300px;\">\n\n\t\t\t[$IMG(\"/media/Animations/course1002_VestibularSystem.png\";382,300;2.5)]          \n\t\t\t<p><em>Anatomie van het evenwichtsorgaan: het statische evenwicht neemt draaiingen waar, het dynamische evenwicht neemt plotselinge lineaire versnellingen of vertragingen waar</em></p>\n\n\t\t</div>\n\t\t\n\t[$/CELL]\n[$/BOX]","Name":"14.4 Het evenwicht"}]}