{"id":"5802035a-476c-8e41-dbca-20ec981abf48","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Rouwreacties</h3>\n            <p>Rouw is niet alleen verdriet, maar kan een heel breed scala van reacties omvatten. Een aantal voorbeelden van reacties die veel gezien worden bij rouw:</p>\n            <ul>\n                <li><strong>Emotionele reacties</strong><em>: </em>verdriet, angst (soms gepaard met nachtmerries), schuldgevoelens, schaamte, eenzaamheid, machteloosheid, pessimisme, agressie, opluchting. Ook tevredenheid over een mooi verlopen levenseinde mag een plaats hebben in een rouwreactie. Allerlei emoties die men voorheen niet van zichzelf kende en die soms moeilijk te beschrijven zijn, kunnen opkomen.</li>\n                <li><strong>Mentale reacties</strong>: verwardheid, gedesori&euml;nteerdheid, ambivalentie, gespannenheid, concentratieverlies, hopeloosheid, idealisering van de overledene of identificatie (vereenzelvigen) met de overledene, zelfmoordgedachten, slecht zelfbeeld, dwanggedachten.</li>\n                <li><strong>Lichamelijke reacties</strong>: hoofdpijn, vermoeidheid, slaapproblemen of hyperactiviteit, eetproblemen (extreem veel of extreem weinig eten), seksuele stoornissen of enorm verlangen naar intimiteit met de overleden partner. Een reactie die ook vaak wordt gezien is dat de nabestaande dezelfde klachten gaat vertonen als de overledene in zijn of haar ziekte had.</li>\n                <li><strong>Spirituele reacties</strong>: vragen naar en twijfel aan de zin van alles, verlies van perspectief om zelf verder te leven, zinloosheid, ernstige eenzaamheid, verlies van levenslust, angst voor de eigen dood.</li>\n                <li><strong>Gedragsmatige reacties</strong>: zich terugtrekken uit het sociale leven, vermijding van situaties of personen waarbij het verdriet extra erg wordt, zoekgedrag (zoeken naar de overledene terwijl men weet dat men deze niet zal vinden), zich nerveus en opgewonden voelen.</li>\n            </ul>\n            <p>Bij een overlijden dat vooraf is gegaan door ziekte komt ook vaak anticiperende rouw voor. Dit betekent dat v&oacute;&oacute;r het overlijden zowel de zorgvrager zelf als de naasten al bezig zijn met afscheid nemen en rouwen. Voor nabestaanden kan het helpen om zich al te hebben kunnen voorbereiden op het naderende einde van de dierbare. Maar het kan ook betekenen dat er al vroegtijdig afscheid wordt genomen, wat voor de stervende het gevoel kan geven dat hij of zij in de steek wordt gelaten.</p>\n\n\t\t[$/BLOCK]\n\t[$/CELL]\n\n\t[$CELL]\n\n\t\t[$IMG(\"/media/Images/shutterstock_687479299.jpg\";200,300)]\n\n\t[$/CELL]\n[$/BOX]","Name":"Rouwreacties"}]}