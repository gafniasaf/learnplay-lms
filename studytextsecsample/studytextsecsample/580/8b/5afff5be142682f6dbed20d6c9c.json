{"id":"5808b5af-ff5b-e142-682f-6dbed20d6c9c","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Het bronchiaal toilet</h3>\n\t\t\t<p>Onder het begrip bronchiaal toilet vallen alle handelingen die tot doel hebben om het mucus (slijm) transport te verbeteren onder omstandigheden waarbij de patiënt dit zelf niet meer adequaat kan. Het bronchiaal toilet is een mechanische reiniging van de luchtwegen.</p>\n\t\t\t<p>Bij patiënten met een indicatie voor een bronchiaal toilet en zonder kunstmatige luchtweg, bestaan 2 toegangswegen voor het inbrengen van een uitzuigkatheter:</p>\n\t\t\t<ul>\n\t\t\t\t<li>De neus</li>\n\t\t\t\t<li>De mond</li>\n\t\t\t</ul>\n\t\t\t<p>De neus is het meest geschikt voor het inbrengen van de uitzuigkatheter. Het uitzuigen via de mond is alleen mogelijk met hulpmiddelen.</p>\n\t\t\t<p>Het bronchiaal toilet is een voorbehouden handeling. De ingreep is namelijk invasief en gaat gepaard met de nodige risico's. Dit houdt in dat verpleegkundigen deze handeling alleen in opdracht van een arts mogen uitvoeren. Bovendien moet de verpleegkundige bevoegd en bekwaam zijn in het uitvoeren van de handeling. De arts moet wel altijd bereikbaar zijn tijdens het uitvoeren van het bronchiaal toilet.</p>\n\n\t\t[$/BLOCK]\n\t[$/CELL]\n[$/BOX] \n\n","Name":"Het bronchiaal toilet"}]}