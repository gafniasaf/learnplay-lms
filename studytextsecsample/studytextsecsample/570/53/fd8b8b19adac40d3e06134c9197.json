{"id":"57053fd8-b8b1-9ada-c40d-3e06134c9197","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>14.9.10.2 Lichtbreking</h3>\n\t\t\t<p>Met je ogen zie je de wereld om je heen. Om je omgeving daadwerkelijk te zien, is het nodig dat lichtstralen van de omgeving in je ogen vallen. Deze lichtstralen worden dan door je netvlies opgevangen. Hier worden ze omgezet in elektrische signalen, die naar je hersenen lopen. Op deze manier wordt de informatie uit de lichtstralen omgezet in een waarneming van hoe je de buitenwereld ziet.</p>\n\t\t\t<p>Lichtstralen vallen niet altijd recht in je oog, en dus recht op je netvlies. Dit is alleen wel nodig, anders kan je niet zien. Om lichtstralen dan toch recht op je netvlies te laten vallen, is breking van deze lichtstralen nodig. Dit wordt gedaan door je hoornvlies en je lens.</p>\n\t\t\t<p>Doordat de lichtstralen je hoornvlies raken, veranderen ze van richting. De richting wordt zo aangepast dat de lichtstralen dichter bij elkaar samenkomen op je netvlies. Hoe sterk de lichtstralen breken, geven we aan met de term dioptrie. Je hoornvlies breekt de lichtstralen met ongeveer 45 dioptrie. Je lens breekt de lichtstralen met ongeveer 20 dioptrie. Je lens is in staat om van vorm te veranderen. Als je naar een huis in de verte kijkt, wordt je lens plat. Als je naar een boom kijkt die dichtbij staat, wordt je lens bol. Dit platter en boller worden van je lens gebeurt door de ciliaire spier en zorgt voor een andere breking van de lichtstralen. Het platter en boller maken van je lens noemen we accommodatie.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Animations/Afbeelding_Lens_Accomoderen_02.png\";273,300;2.5)]\n\n\t[$/CELL]\n[$/BOX] ","Name":"14.9.10.2 Lichtbreking"}]}