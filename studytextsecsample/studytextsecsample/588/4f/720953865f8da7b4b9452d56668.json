{"id":"5884f720-9538-65f8-da7b-4b9452d56668","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Antipsychotica</h3>\n\t\t\t<p>Antipsychotica worden onder andere gegeven aan cliënten met:</p>\n\t\t\t<ul>\n\t\t\t\t<li>schizofrenie</li>\n\t\t\t\t<li>een delier</li>\n\t\t\t\t<li>een manie (als onderdeel van een bipolaire stemmingsstoornis)</li>\n\t\t\t</ul>\n\t\t\t<p>Antipsychotische middelen remmen de werking van de neurotransmitter dopamine. Uit onderzoek is namelijk gebleken dat de dopamineniveaus bij cliënten met een psychotische aandoening te hoog kunnen zijn. Veel antipsychotica beïnvloeden niet specifiek de werking van dopamine, maar ook van andere neurotransmitters. Voorbeelden van medicijnen uit deze groep zijn: haloperidol, clozapine, olanzapine en risperion.</p>\n\t\t\t<p>Mogelijke bijwerkingen van deze middelen zijn:</p>\n\t\t\t<ul>\n\t\t\t\t<li>extrapiramidale symptomen, zoals:\n\t\t\t\t\t<ul>\n\t\t\t\t\t\t<li>onvrijwillige spiersamentrekkingen;</li>\n\t\t\t\t\t\t<li>beven of trillen, ook wel tremoren genoemd;</li>\n\t\t\t\t\t\t<li>stijfheid, ook wel rigiditeit genoemd;</li>\n\t\t\t\t\t\t<li>verminderde beweeglijkheid, ook wel hypokinesie genoemd;</li>\n\t\t\t\t\t\t<li>drang tot bewegen, ook wel acathisie genoemd.</li>\n\t\t\t\t\t</ul>\n\t\t\t\t</li>\n\t\t\t\t<li>onprettig geremd of juist gejaagd gevoel;</li>\n\t\t\t\t<li>verstoring van de hormoonregulatie, waardoor erectieproblemen of een onregelmatige menstruatie ontstaan;</li>\n\t\t\t\t<li>maligne neurolepticasyndroom, dit is een acute en levensbedreigende situatie waarbij direct een arts gewaarschuwd dient te worden. De volgende symptomen zijn kenmerkend voor het maligne neurolepticasyndroom:\n\t\t\t\t\t<ul>\n\t\t\t\t\t\t<li>hoge lichaamstemperatuur (boven de 38 graden Celsius);</li>\n\t\t\t\t\t\t<li>stijfheid van spieren;</li>\n\t\t\t\t\t\t<li>een verlaagd bewustzijn.</li>\n\t\t\t\t\t</ul>\n\t\t\t\t</li>\n\t\t\t</ul>\n\n\t\t[$/BLOCK]\n\t[$/CELL]\n\t[$CELL] \n\n\t\t[$IMG(\"/media/Images/shutterstock_235393648.jpg\";212,300)]\n\n\t[$/CELL]\n[$/BOX]","Name":"Antipsychotica"}]}