{"id":"5889e517-9f5e-6d28-48bc-28b881d7334c","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Stap 1: Informatie verzamelen</h3>\n\t\t\t<p>Om een begeleidingsplan te maken moet je ten eerste een totaalbeeld van de zorgvrager krijgen. Denk daarbij niet alleen aan gegevens over lichamelijke klachten en problemen. Hoe het sociaal en geestelijk gaat met de zorgvrager is ook belangrijk. We noemen dat <strong>sociaal en geestelijk functioneren</strong>. Om informatie over de zorgvrager te krijgen, kan je verschillende bronnen gebruiken, zoals:</p>\n\t\t\t<ul>\n\t\t\t\t<li>de zorgvrager zelf;</li>\n\t\t\t\t<li>de familie van de zorgvrager;</li>\n\t\t\t\t<li>andere zorgprofessionals, bijvoorbeeld de huisarts.</li>\n\t\t\t</ul>\n\t\t\t<p>Een andere manier om aan informatie te komen, is de <strong>anamnese</strong>. Dit is een gesprek waarin je de zorgvrager vraagt naar de <strong>medische voorgeschiedenis</strong>. Als je een anamnese houdt, vraag je bijvoorbeeld naar eerdere ziekten of bekende aandoeningen in de familie. Op die manier kan je bepalen wat de zorgvrager nodig heeft. Naast de anamnese kan je de zorgvrager <strong>observeren</strong>. Zo noemen we het als je iets met veel aandacht bekijkt. Als je de zorgvrager observeert, let je goed op zijn of haar bewegingen en gedrag. Zo kan je soms meer te weten komen over de medische situatie van de zorgvrager.</p>\n\t\t\t<p>Nadat je de gegevens over de situatie van de zorgvrager hebt verzameld in deze eerste stap, moet je tijdens stappen twee, drie en vier een aantal zaken bepalen. Als eerste kijk je naar de wensen, behoeften en problemen van de zorgvrager. Pas als je hier een duidelijk beeld van hebt, kan je de doelen bepalen. Hoe je deze doelen gaat bereiken, spreek je daarna af door activiteiten te plannen.</p>\n\n\t\t[$/BLOCK]\n\t[$/CELL]\n[$/BOX]\n","Name":"Stap 1: Informatie verzamelen"}]}