{"id":"58872815-b407-a713-dc77-657da9de4b3f","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>10.3.3 Behandeling</h3>\n\t\t\t<p>Herstellen van urine-incontinentie gebeurt meestal niet vanzelf. Er zijn verschillende hulpmiddelen beschikbaar en verschillende behandelingen mogelijk. Welke behandeling uiteindelijk gekozen wordt, hangt natuurlijk af van de wens van de zorgvrager, maar onder andere ook van:</p>\n\t\t\t<ul>\n\t\t\t\t<li>de ernst van de incontinentie;</li>\n\t\t\t\t<li>de leeftijd van de zorgvrager;</li>\n\t\t\t<li>de kwaliteit van de bekkenbodemspieren;</li>\n\t\t\t\t<li>of de blaas verzakt is.</li>\n\t\t\t</ul>\t\n\t\t\t<p>Bij de behandeling van urine-incontinentie zijn vaak meerdere disciplines (specialismen) betrokken. We zeggen dan dat de behandeling &lsquo;multidisciplinair&rsquo; is. Zorgverleners die kunnen helpen bij de behandeling van incontinentie zijn:</p>\n\t\t\t<ul>\n\t\t\t\t<li>een huisarts of een specialist ouderengeneeskunde (bij zorgvragers die in een verpleeg-of verzorgingshuis wonen);</li>\n\t\t\t\t<li>een (bekkenbodem)fysiotherapeut;</li>\n\t\t\t\t<li>een verpleegkundige (bij opname in een ziekenhuis of bij de huisartsenpraktijk);</li>\n\t\t\t\t<li>een incontinentieverpleegkundige;</li>\n\t\t\t\t<li>een uroloog en/of een gynaecoloog (afhankelijk van de oorzaak en/of de behandeling).</li>\n\t\t\t</ul>\n\t\t\t<p><strong>Niet-medicamenteuze behandeling</strong></p>\n\t\t\t<p>Bij de behandeling van urine-incontinentie wordt niet direct medicatie voorgeschreven of een operatie gepland. Soms kunnen de volgende zaken effect hebben:</p>\n\t\t\t<ul>\n\t\t\t\t<li><strong>leefstijladviezen</strong>: gewichtsverlies bij obesitas (BMI &ge; 30), minder cafe&iuml;ne en alcohol gebruiken en minder roken, aanpassing van de vochtinname en toiletgewoonten;</li>\n\t\t\t\t<li><strong>bekkenbodemspieroefeningen</strong>: de bekkenbodem door middel van oefeningen krachtiger maken, zodat de urinebuis weer voldoende wordt afgesloten;</li>\n\t\t\t\t<li><strong>blaastraining</strong>: het opstellen van een schema waarbij het tijdsinterval tussen het plassen steeds langer wordt;</li>\n\t\t\t\t<li>een <strong>pessarium</strong>: een soort kunststof kapje in de vagina om een verzakking tegen te gaan.</li>\n\t\t\t</ul>\n\n\n<p><strong>Tabel 10.1 </strong>Overzicht van behandelingen per type incontinentie</p>\n            <table class=\"table-excel-borders\" width=\"100%\" cellspacing=\"1\" cellpadding=\"0\">\n                <tbody>\n                    <tr class=\"table-excel-oddrow\" valign=\"top\">\n                        <td width=\"30%\"><strong>Stressincontinentie</strong></td>\n                        <td width=\"70%\">Bekkenbodemfysiotherapie; <br />Hulpmiddelen (bijvoorbeeld een pessarium); <br />Een operatieve ingreep.</td>\n                    </tr>\n                    <tr class=\"table-excel-evenrow\" valign=\"top\">\n                        <td><strong>Urgeincontinentie</strong></td>\n                        <td>Blaastraining; <br />Medicatie; <br />Een operatieve ingreep.</td>\n                    </tr>\n                    <tr class=\"table-excel-oddrow\" valign=\"top\">\n                        <td><strong>Gemengde incontinentie</strong></td>\n                        <td>Behandeling van zowel stress- als urge-incontinentie. De incontinentie waarvan de zorgvrager het meeste last heeft wordt als eerste behandeld.</td>\n                    </tr>\n                    <tr class=\"table-excel-evenrow\" valign=\"top\">\n                        <td><strong>Reflexincontinentie</strong></td>\n                        <td>De behandeling is afhankelijk van de klachten en ernst van de zenuwbeschadiging. Eventueel vindt katheterisatie plaats als de blaas zich niet uit zichzelf leegt.</td>\n                    </tr>\n                    <tr class=\"table-excel-oddrow\" valign=\"top\">\n                        <td><strong>Overloopincontinentie</strong></td>\n                        <td>Het versterken van de bekkenbodemspieren; <br />Eventueel een katheterisatie als de blaas te vol dreigt te worden; <br />Een operatieve ingreep (bijvoorbeeld vanwege een vergrote prostaat of een verzakking).</td>\n                    </tr>\n                    <tr class=\"table-excel-evenrow\" valign=\"top\">\n                        <td><strong>Functionele incontinentie</strong></td>\n                        <td>Het aanpakken van de onderliggende oorzaak (bijvoorbeeld beperking in de mobiliteit).</td>\n                    </tr>\n                </tbody>\n            </table>\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Animations/Afbeelding 8.11 Bekkenbodemspieroefeningen.png\";164,300;3)]\n\t\t<center><strong>Afbeelding 10.5 </strong><br/>Bekkenbodemspieroefeningen.</center>\n\n\t[$/CELL]\n[$/BOX]","Name":"10.3.3 Behandeling"}]}