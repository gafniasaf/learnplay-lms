{"id":"588f14f7-e16c-85c6-c294-077005f647f5","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>7.3.3 Lengte- en breedtegroei</h3>\n\t\t\t<p>Bot groeit zowel in de lengte als in de breedte. Lengtegroei is groei vanuit de epifysairschijf. Na de geboorte blijft een deel van het embryonale kraakbeen bestaan als epifysairschijf. Hieruit vindt lengtegroei plaats. In de epifysairschijf wordt nieuw kraakbeen geproduceerd in de vorm van chondrocyten. Deze produceren collageen en andere componenten van de kraakbeenmatrix. De chondrocyten worden groter en daarna afgebroken. Terwijl dit gebeurt, wordt de matrix gecalcificeerd. Hierop wordt nieuw bot geproduceerd. In dit nieuwe bot groeien bloedvaten, die een bron zijn van de voorlopercellen van de osteoblasten. Tot het einde van de puberteit vindt de ossificatie plaats vanuit het kraakbeen van de epifysairschijf. Na de puberteit verdwijnen de epifysairschijven en vindt geen lengtegroei meer plaats. De breedte van de epifysairschijf is op een r&ouml;ntgenfoto goed te beoordelen en geeft een inschatting van hoeveel lengtegroei nog mogelijk is in een bot.</p>\n\t\t\t<p>Breedtegroei wordt ook wel appositionele groei genoemd. Hierbij groeien botten in de breedte door afzetting van nieuw botweefsel, direct onder het periost. Dit botweefsel wordt geproduceerd door osteoblasten, die op hun beurt ontstaan uit de binnenste laag van het periost. Aan de binnenzijde van het bot, tegen de mergholte aan, breken osteoclasten botmatrix af. Dit gebeurt echter in een langzamer tempo dan de opbouw van bot aan de buitenkant van het bot. Hierdoor groeit het bot door in de breedte en neemt geleidelijk ook de diameter van de mergholte toe.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_71450419.jpg\";342,300)]\n\n\t[$/CELL]\n[$/BOX]\n","Name":"7.3.3 Lengte- en breedtegroei"}]}