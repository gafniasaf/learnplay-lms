{"id":"57243fec-ea3b-ac35-7016-1f2259dbd7d4","Content":[{"Language":"nl-NL","Content":"[$BOX]\n    [$CELL]\n        [$BLOCK]\n\n            <h3>Cardiale depressie </h3>\n            <p>Als de arteriële druk laag genoeg is, daalt de coronaire bloedstroom tot onder het niveau dat voor een toereikende voeding van het myocard nodig is. Hierdoor wordt de hartspier verzwakt,   waardoor de cardiale output nog verder daalt. Zo wordt de shock steeds ernstiger.</p>\n            <p>In de vroege stadia van shock is dit van weinig belang voor de toestand van de patiënt, deels omdat het hart in pakweg het eerste uur nog niet hard achteruitgaat, maar vooral omdat het hart een enorme reservecapaciteit heeft. Hierdoor kan het hart onder normale omstandigheden 300&ndash;400% meer bloed pompen dan het lichaam nodig heeft voor een goede voeding van alle weefsels. In de laatste stadia van shock is de verslechtering van het hart waarschijnlijk de belangrijkste factor voor de uiteindelijk letale progressie van de shock.</p>\n            <p><strong>Endotoxinen als oorzaak voor cardiale depressie</strong></p>\n            <p>Endotoxinen komen vrij uit de lichamen van dode gramnegatieve bacteriën in de darmen. Bij een verminderde bloedtoevoer naar de darmen zijn de productie en absorptie van deze toxische stoffen vaak toegenomen. De circulerende toxinen verhogen het celmetabolisme ondanks een ontoereikende voeding van de cellen. Dit heeft een specifiek effect op de hartspier, waardoor cardiale depressie optreedt. Endotoxinen spelen met name een belangrijke rol bij septische shock.</p>\n\n        [$/BLOCK]\n    [$/CELL]\n[$/BOX]","Name":"Cardiale depressie "}]}