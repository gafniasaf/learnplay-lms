{"id":"5722faed-e046-10ac-b166-4357fcb94df4","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Beloop</h3>\n\t\t\t<p>De aandachtsdeficiÃ«ntie-/hyperactiviteitsstoornis (ADHD) wordt bij veruit de meeste zorgvragers gediagnosticeerd op de kinderleeftijd. Soms wordt de stoornis op latere leeftijd ontdekt, bijvoorbeeld wanneer een ouder zich herkent in de diagnose van zijn of haar kind en vervolgens ook een diagnostisch traject in gaat. Andere redenen waarom de diagnose soms op een volwassen leeftijd alsnog wordt gesteld is wanneer een zorgvrager comorbide klachten ervaart, zoals slaapproblemen, of wanneer de impact van de ADHD-symptomen op het dagelijks leven toenemen.</p>\n\t\t\t<p>Voor ongeveer 70% van de zorgvragers die op kinderleeftijd de diagnose ADHD krijgen, blijft deze stoornis hun hele leven aanhouden. Dat betekent echter niet dat de klachten altijd op hetzelfde niveau blijven voortzetten: de ADHD is vaak op het ene moment heviger aanwezig dan op andere momenten. Soms heeft de zorgvrager zelfs periodes waarbij vrijwel geen ADHD-symptomen aanwezig zijn. Het sociale functioneren en de dagelijkse activiteiten van de zorgvrager hebben een impact op dit wel of niet ervaren van klachten. Het hebben van een goede partner leidt bijvoorbeeld soms tot minder klachten, terwijl hoge werkstress juist leidt tot meer klachten.</p>\n\n\t\t[$/BLOCK]\n\t[$/CELL]\n[$/BOX]\n","Name":"Beloop"}]}