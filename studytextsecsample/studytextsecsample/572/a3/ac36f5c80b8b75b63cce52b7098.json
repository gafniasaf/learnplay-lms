{"id":"572a3ac3-6f5c-80b8-b75b-63cce52b7098","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Nieren</h3>\n\t\t\t<p>Urine wordt uitgescheiden via de nieren. De nieren kunnen de urineproductie aanpassen aan het interne milieu en zijn daarmee de belangrijkste organen voor de regulatie van de vocht- en elektrolytenbalans van het lichaam.</p>\n\t\t\t<p>Daarnaast zijn de nieren van belang voor het uitscheiden van afvalstoffen die vrijkomen bij de stofwisseling, zoals ureum. Er zijn meerdere mechanismen verantwoordelijk voor de mate van urineproductie. De activiteit van de nieren wordt aangestuurd door druksensoren en osmotische sensoren, en door de hierop volgende veranderingen in de secretie van bepaalde hormonen (ADH, aldosteron).</p>\n\t\t\t<p>De normale dagelijkse schommelingen in de water- en zoutintake leiden tot kleine veranderingen van de plasma-osmolaliteit, waardoor osmoreceptoren worden getriggerd. Dit leidt vervolgens tot veranderingen in het dorstgevoel en aanpassing van de renale water- en zoutuitscheiding. Als de circulatie, of het ECV, door abnormale vochtverliezen in gevaar komt, worden volumereceptoren geactiveerd die de osmoreceptoren overrulen. Op het moment dat er sprake is van grote volumeveranderingen, kunnen de nieren de osmolaliteit derhalve minder makkelijk aanpassen. Dit kan in sommige klinische situaties van groot belang zijn.</p>\n\t\t\n\t\t[$/BLOCK]\n\t[$/CELL]\n\t[$CELL]\n\t\t\n\t\t[$VIDEO(\"/media/Animations/shutterstock_v1332502\";169,300;controls=\"controls\")]\n\t\t\t\n\t[$/CELL]\n[$/BOX]\n","Name":"Nieren"}]}