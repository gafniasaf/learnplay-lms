{"id":"5979fc02-bc4f-6f48-1752-1fdba65f58af","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n\n\t\t\t<h3>Varianten</h3>\n\t\t\t<p>Een delier komt in drie varianten voor:</p>\n\t\t\t<ul>\n              \t<li><strong>het hyperactieve-hyperalerte delier</strong>. De zorgvrager is bij deze vorm extreem actief (hyperactief) en extreem alert (hyperalert). <strong>Alert</strong> betekent dat de zorgvrager heel wakker is en goed oplet. Hij of zij is dan extra gevoelig voor alles in de omgeving, zoals licht en geluid. Bij een hyperactief-hyperalert delier is de zorgvrager ook extra onrustig in zijn of haar bewegingen. De zorgvrager beweegt bijvoorbeeld telkens zijn of haar benen. De zorgvrager is bij een hyperactief-hyperalert delier in de nacht soms ook onrustig. Hij of zij kan moeilijk in slaap vallen of blijven. Ook heeft de zorgvrager &rsquo;s nachts soms last van <strong>wanen of hallucinaties</strong>. De opvallende symptomen zorgen dat je deze vorm van een delier vaak snel herkent;</li>\n              \t<li><strong>het hypoactieve-hypoalerte delier</strong>. De zorgvrager is bij deze vorm juist heel russtig. Hij of zij is minder actief en ook minder alert. Dit is dus precies het omgekeerde van een hyperactief-hyperalert delier. Doordat de zorgvrager bij deze vorm zo weinig reageert op zijn of haar omgeving, weinig actief is en weinig emoties laat zien, noemen we deze vorm ook wel een <strong>stil delier</strong>. Deze vorm is minder opvallend en daarom moeilijker te herkennen;</li>\n              \t<li><strong>een mengvorm</strong> van beide vormen van delier. Dit komt het vaakst voor. De zorgvrager heeft dan met afwisseling hyperactieve en hypoactieve perioden. Met een mengvorm is de zorgvrager dus steeds een tijdje heel rustig en daarna weer een tijdje heel druk.</li>\n           </ul>\n\n\t\t[$/BLOCK]\n\t[$/CELL]\n[$/BOX]\n","Name":"Varianten"}]}