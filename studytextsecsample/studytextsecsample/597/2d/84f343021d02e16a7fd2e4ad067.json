{"id":"5972d84f-3430-21d0-2e16-a7fd2e4ad067","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Behandeling</h3>\n\t\t\t<p>Zonder behandeling kent tetanus een dodelijke afloop. Het is daarom van groot belang dat de ziekte zo snel mogelijk en op de juiste manier behandeld wordt. De behandeling bestaat uit een aantal maatregelen.</p>\n\t\t\t<ul>\n\t\t\t\t<li>het doden en verwijderen van bacteri&euml;n die zich in de wond bevinden. Dit wordt gedaan door vuile gedeelten met een chirurgisch mesje weg te snijden en de wond te reinigen met NaCl 0,9%. De wond mag niet afgedekt worden; dit heeft ermee te maken dat de tetanusbacterie niet kan overleven in een omgeving met veel zuurstof;</li>\n\t\t\t\t<li>het onschadelijk maken van de toxinen die de bacterie uitscheidt. Dit gebeurt door de zorgvrager een injectie in de spier te geven met een hoge dosis antistoffen (tetanusimmunoglobuline of TIG). TIG wordt verkregen uit menselijk bloed en is zeer effectief in het bestrijden van de infectie. De injectie kan eventueel ook intrathecaal gegeven worden. Dit wil zeggen: in de ruimte waarin zich het ruggenmergvocht bevindt. De aanbevolen dosis TIG is 3000 IE per dag op 2 opeenvolgende dagen. De dagelijkse hoeveelheid wordt verdeeld over 12 kleine flacons en het wordt ingespoten op verschillende plekken;</li>\n\t\t\t\t<li>het verlenen van ondersteunende zorg en het geven van ondersteunende medicatie, waarbij te denken valt aan beademing, kalmeringstabletten, pijnstillers en spierverslappers. Het is belangrijk dat de zorgvrager zo min mogelijk wordt blootgesteld aan uitwendige prikkels (kou, geluid, aanrakingen); deze kunnen zeer pijnlijke verkrampingen van de spieren uitlokken.</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]\n","Name":"Behandeling"}]}