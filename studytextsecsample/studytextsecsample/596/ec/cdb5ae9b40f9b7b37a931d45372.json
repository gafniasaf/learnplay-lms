{"id":"596eccdb-5ae9-b40f-9b7b-37a931d45372","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Lymfevaten</h3>\n            <p><strong>Lymfevaten</strong> zijn de kanalen van het lymfestelsel, waardoor <strong>lymfe</strong> wordt vervoerd in het lichaam van perifere weefsels naar het veneuze bloedsysteem. Een belemmering van de <strong>lymfedrainage</strong> van bijvoorbeeld de armen of benen veroorzaakt een ernstige ophoping van interstiti&euml;le vloeistof in de extremiteiten, waardoor deze geleidelijk gezwollen raken. Deze aandoening wordt lymfoedeem genoemd.</p>\n            <p>In het perifere weefsel beginnen de dunste vaten als buisje met aan &eacute;&eacute;n kant een opening. Deze worden <strong>lymfecapillairen</strong> genoemd. Deze dunne capillairen zijn bekleed met slecht &eacute;&eacute;n laag <strong>endotheel</strong> (plaveiselepitheel) en beschikken niet (volledig) over een basale lamina. De randen van de endotheelcellen overlappen elkaar, maar ze zijn niet stevig verbonden. Hierdoor is de wand relatief doorgankelijk voor vocht met opgeloste stoffen, zoals sommige eiwitten, celresten, bacteri&euml;n en virussen. De lymfecapillairen lopen tussen de cellen door en nemen daar kleine hoeveelheden weefselvocht op. De endotheelcellen van de capillairen zijn in de stroomrichting van de lymfe gerangschikt waardoor het vocht wel naar binnen stroomt maar niet terugstroomt naar het interstitium. Hierdoor ontstaat &eacute;&eacute;nrichtingsverkeer, vergelijkbaar met een invoegstrook op een snelweg.</p>\n            <p>De lymfe stroomt vanuit de capillairen naar de grotere lymfevaten. <strong>Afferente</strong> lymfevaten transporteren lymfe van perifere weefsels naar de lymfeknoop toe, terwijl <strong>efferente</strong> vaten lymfe vanuit de lymfeknoop richting het veneuze systeem transporteren. De wanden van de lymfevaten bestaan uit meerdere lagen en beschikken over kleppen, waardoor ze vergelijkbaar zijn met venen. De kleppen van lymfevaten zijn onmisbaar om de lymfestroom op gang te houden, doordat de druk in het lymfestelsel heel laag is. De lymfevaten lopen richting de romp van het lichaam en komen uiteindelijk samen in de volgende twee grote vaten:</p>\n            <ul>\n                <li>ductus lymphaticus dexter (rechterlymfestam);</li>\n                <li>ductus thoracicus (borstbuis).</li>\n            </ul>\n            <p>De <strong>ductus lymphaticus dexter</strong> is de kleinste van de twee vaten en transporteert lymfe van de rechter lichaamshelft boven het diafragma (borst, hals en hoofd) naar de vena subclavia. De <strong>ductus thoracicus</strong> is een grotere verzamelbuis waar de lymfe uit de rest van het lichaam naartoe stroom. Dit zijn de lymfevaten uit de benen, bekken, onderste helft van de buikholte en linker lichaamshelft boven het diafragma. De ductus thoracicus begint in de <strong>cisterna chyli</strong>. Dit is een kleine, verwijde ruimte in de buikholte en mondt uit tussen de linker vena subclavia en de linker vena jugularis interna.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_434566372.jpg\";169,300)]\n\n\t[$/CELL]\n[$/BOX] ","Name":"Lymfevaten"}]}