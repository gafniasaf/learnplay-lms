{"id":"5965dac2-67fd-72f8-1709-da490d5eb199","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>17.3. Symptomen</h3>\n\t\t\t<p>Vaak is het eenvoudig te zien wanneer iemand zich verslikt: een pati&euml;nt begint te hoesten na het slikken. Dat is een gunstig teken, want dan is een pati&euml;nt fit genoeg om het voedsel uit de luchtpijp weg te hoesten. Bovendien werken dan de zenuwen goed: een hoestreflex komt alleen op gang als de gevoelszenuwen hebben gevoeld dat er voedsel in de luchtpijp is gekomen.</p>\n\t\t\t<p>Moeilijker is het als je een pati&euml;nt moeilijk en traag ziet slikken, maar niet hoort hoesten. Er zijn dan twee scenario&rsquo;s mogelijk:</p>\n\t\t\t<ol>\n\t\t\t\t<li>Het slikken gaat goed.</li>\n\t\t\t\t<li>De pati&euml;nt verslikt zich, maar merkt dit niet door beschadigde gevoelszenuwen.</li>\n\t\t\t</ol>\n\n\t\t\t<p>In het tweede geval kun je het verslikken wel merken aan iemands stem. Omdat de stembanden in de luchtpijp zitten, moet het voedsel hier bij verslikken langs voor het bij de longen komt. De stem verandert daardoor vaak al bij subtiel verslikken, van subtiel minder krachtig tot zelfs een borrelend geluid. Vaak blijft het eten bij de stembanden hangen en komt het niet in de longen terecht. Dit geldt ook voor jonge mensen: waarschijnlijk herken je wel dat als je je flink verslikt je even moeilijk kunt praten.</p>\n\t\t\t<p>Als het eten voorbij de stembanden gaat en in de longen terechtkomt, kunnen mensen er ook benauwd van zijn. Dat kan het begin zijn van een aspiratiepneumonie en is reden voor overleg met de behandelend arts. Samen moet je dan inschatten of de benauwdheid door verslikken komt of een andere oorzaak heeft.</p>\n\t\t\t\n\t\t[$/BLOCK]\n\t[$/CELL]\n\t[$CELL]\n\n\t[$/CELL]\n[$/BOX]\n","Name":"17.3. Symptomen"}]}