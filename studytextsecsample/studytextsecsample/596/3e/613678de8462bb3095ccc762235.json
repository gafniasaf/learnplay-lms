{"id":"5963e613-678d-e846-2bb3-095ccc762235","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Neurologisch</h3>\n\t\t\t<p>Een toereikend neurologisch onderzoek bestaat niet alleen uit het testen van de motoriek, kracht, reflexen en sensibiliteit van de extremiteiten. Ook herbeoordeling van het bewustzijnsniveau van het kind en van de grootte en de reactie van de pupillen is van belang. De AVPU-score maakt het gemakkelijker om vroegtijdig veranderingen en trends in de neurologische status te detecteren. Daarnaast worden (op indicatie) de hersenzenuwen onderzocht op afwijkende bevindingen.</p>\n\t\t\t<p>Bij kinderen met neurologisch letsel moet vroegtijdig met een neuroloog en/of neurochirurg worden overlegd. Deze kinderen dienen veelvuldig te worden beoordeeld op achteruitgang van het bewustzijnsniveau en veranderingen die worden geconstateerd tijdens het neurologische onderzoek, omdat deze bevindingen een afspiegeling kunnen zijn van de progressie van het intracraniële of spinale letsel.</p>\n\t\t\t<p>Als een kind met een hoofdletsel neurologisch achteruitgaat moeten de oxygenatie, ventilatie en de perfusie van de hersenen (d.w.z. de ABC's) opnieuw worden beoordeeld. Op deze manier wordt voorkomen dat nieuwe bevindingen verkeerd worden geïnterpreteerd. Hypoxie kan op zichzelf bijvoorbeeld ook leiden tot neurologische verslechtering zonder dat het intracraniële of spinale letsel toeneemt.</p>\n\t\t\t<p>Sommige letsels, zoals epidurale en subdurale hematomen, moeten worden verholpen door neurochirurgische evacuatie. Ook impressiefracturen van de schedel moeten veelal operatief worden behandeld.</p>\n\n\t\t[$/BLOCK]\n\t[$/CELL]\n\t[$CELL]\n\t\n\t\t[$IMG(\"/media/Images/shutterstock_60390484.jpg\";225,300)]\n\t\t\n\t[$/CELL]\n[$/BOX]","Name":"Neurologisch "}]}