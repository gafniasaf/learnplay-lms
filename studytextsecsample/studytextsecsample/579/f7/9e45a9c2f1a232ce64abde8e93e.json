{"id":"579f79e4-5a9c-2f1a-232c-e64abde8e93e","Content":[{"Language":"nl-NL","Content":"[$BOX] \n\t[$CELL] \n\t\t[$BLOCK]\n<h3>Toedienen medicatie oraal</h3>\n\n<p>Voor het toedienen van medicijnen via de mond moeten zorgverleners de voorschriften volgen. Lees altijd eerst de bijsluiter voor informatie over:</p>\n\n<ul>\n    <li>Met welke vloeistof je het medicijn mag geven;</li>\n    <li>Of je het medicijn mag oplossen.</li>\n</ul>\n\n<p>Soms krijgen cliënten hun medicijnen aangeleverd in een automatisch verdeelsysteem, zoals een Baxterrol. Hierin zitten de medicijnen per innamemoment verpakt. Om de medicijnen goed te herkennen, moet op de toedienlijst of het medicatieoverzicht staan:</p>\n\n<ul>\n    <li>De kleur van het medicijn;</li>\n    <li>De vorm van het medicijn;</li>\n    <li>Eventuele opdruk op het medicijn.</li>\n</ul>\n\n<p>Als een cliënt moeite heeft met slikken, overleg dan met de arts of apotheker. Medicijnen mogen alleen worden fijngemaakt met hun toestemming. Leg deze afspraken vast in het dossier.</p>\n\n<p>Sommige medicijnen moeten heel worden doorgeslikt. Als een cliënt toch kauwt op deze medicijnen, bespreek dit dan met de arts of apotheker.</p>\n\n<p>Voorkom dat medicijnen in contact komen met de huid - vooral bij antibiotica, cytostatica en hormoonpreparaten. Draag handschoenen als dit nodig is.</p>\n\n<p>Als er een fout is gemaakt bij het geven van medicijnen, of als medicijnen niet zijn gegeven, meld dit volgens de regels van de organisatie. Vraag na of de arts ook op de hoogte moet worden gebracht.</p>\n\n<p>Controleer regelmatig de voorraad en bestel op tijd nieuwe medicijnen.</p>\n[$/BLOCK]\n\t[$/CELL]\n\t[$CELL]\n\t\n\t\t[$IMG(\"/media/Images/shutterstock_143469949.jpg\"; 200, 300)]\n\t\t\n\t[$/CELL]\n[$/BOX]","Name":"Toedienen medicatie oraal"}]}