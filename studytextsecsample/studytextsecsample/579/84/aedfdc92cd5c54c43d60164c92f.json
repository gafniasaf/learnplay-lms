{"id":"57984aed-fdc9-2cd5-c54c-43d60164c92f","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n        <h3>Hechting</h3>\n        <p>Hechting is het proces waarbij een kind een emotionele band met zijn of haar ouders (of verzorgers) opbouwt. Een goed hechtingsproces is noodzakelijk voor een gezonde sociale en psychologische ontwikkeling. Door de interactie tussen de ouders en het kind leert het kind hoe hij of zij om moet gaan met emoties zoals angst en pijn, maar ook hoe (en dat) ouders hem of haar hierin ondersteunen. Bij een gezonde, &lsquo;veilige&rsquo; hechting ontwikkelt het kind een mate van zelfstandigheid, waarbij hij of zij steeds minder directe steun van de ouders nodig heeft maar waarbij hij of zij weet dat de ouders altijd steun en veiligheid zullen bieden. Denk bijvoorbeeld aan een baby die leert dat de ouders hem of haar zullen knuffelen wanneer hij of zij bang is. In het begin zal het gaan om letterlijk knuffelen, maar op een latere leeftijd zal een kind steeds meer genoeg hebben aan geruststellende woorden of zelfs enkel aanwezigheid van een ouder.</p>\n        <p>Een ander onderdeel van veilige hechting is dat het kind bepaald gedrag van de ouders overneemt, bijvoorbeeld wat betreft sociale interactie of het omgaan met moeilijke emoties. Hierdoor is hechting cruciaal voor de goede ontwikkeling van psychologische, emotionele en sociale vaardigheden. Denk bijvoorbeeld aan een kind dat ziet dat zijn ouders een ruzie rustig uitspreken wanneer de gemoederen weer wat zijn bedaard. </p>\n        <p>Soms komt het voor dat een kind zich tijdens de jeugd niet goed hecht aan de ouders. Dit wordt ook wel onveilige hechting genoemd. Deze hechting ontstaat bijvoorbeeld wanneer ouders weinig liefde tonen, weinig aandacht hebben of een onvoorspelbaar leven leiden. Een onveilige hechting is een risicofactor voor het ontwikkelen van een persoonlijkheidsstoornis. Kinderen met een onveilige hechting hebben bijvoorbeeld problemen om met boosheid of angst om te gaan of vertonen problemen met agressieregulatie.</p>\n\n\t\t[$/BLOCK]\n\t[$/CELL]\n\t[$CELL]\r\n\t\t[$IMG(\"/media/images/midjourney/studytexts/c4c1b872-a282-4e65-acf0-88c735fbf81f.jpg\"; 232,308)]\r\n\t[$/CELL]\r\n[$/BOX]","Name":"Hechting"}]}