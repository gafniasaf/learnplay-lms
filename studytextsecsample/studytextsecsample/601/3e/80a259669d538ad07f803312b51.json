{"id":"6013e80a-2596-69d5-38ad-07f803312b51","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Ligamenten van de wervelkolom</h3>\n\t\t\t<p>Ligamenten (bindweefselbanden) zorgen voor meer stabiliteit van de wervelkolom. Ze zorgen ervoor dat de wervelkolom niet te ver gebogen kan worden en beschermen de tussenwervelschijven. <br> De belangrijkste ligamenten van de wervelkolom zijn:</p>\n\t\t\t<ul>\n\t\t\t\t<li><strong>Ligamentum longitudinale anterius</strong>: het ligament dat langs de gehele voorzijde van de wervelkolom loopt, over de voorzijde van de wervellichamen. Dit ligament voorkomt dat de werverkolom teveel naar achteren kan buigen.</li>\n\t\t\t\t<li><strong>Ligamentum longitudinale posterius</strong>: het ligament dat langs de gehele achterzijde van de wervelkolom loopt. Het ligament ligt in het wervelkanaal, over de achterzijde van de wervellichamen. Het voorkomt dat de wervelkolom teveel naar voren kan buigen en voorkomt dat tussenwervelschijven uitpuilen en zo tot een hernia leiden.</li>\n\t\t\t\t<li><strong>Ligamenta flava</strong>: deze ligamenten liggen aan beide zijden tussen de wervelbogen en sluiten het wervelkanaal aan de achterzijde af. Ook deze ligamenten zorgen ervoor dat de wervelkolom niet teveel naar voren kan buigen.</li>\n\t\t\t\t<li><strong>Ligamenta interspinalia</strong>: deze ligamenten liggen tussen de processi spinosi.</li>\n\t\t\t\t<li><strong>Ligamenta intertransversaria</strong>: deze ligamenten liggen tussen de processi transversi.</li>\n\t\t\t\t<li><strong>Ligamentum supraspinale</strong>: dit ligament loopt over de uiteinden van de processi spinosi, van de zevende cervicale wervel tot het sacrum.</li>\n\t\t\t</ul>\n\t\t\t\n\t\t[$/BLOCK]\n\t[$/CELL]\t\n\t[$CELL]\n\n\t\t[$IMG(\"/media/Animations/Shutterstock_290274425.swf\";218,300;2)]\n\n\t[$/CELL]\n[$/BOX]\n ","Name":"Ligamenten van de wervelkolom"}]}