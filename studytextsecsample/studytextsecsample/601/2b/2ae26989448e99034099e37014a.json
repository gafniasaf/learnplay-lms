{"id":"6012b2ae-2698-9448-e990-34099e37014a","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>6.2.2 Kenmerken van autisme</h3>\n\t\t\t<p>Een van de primaire kenmerken van autisme is het maken van herhaalde, doelloze, stereotiepe bewegingen, eindeloos rondtollen, met de hand. Sommige kinderen met autisme vermijden oogcontact en vertonen nauwelijks gezichtsuitdrukking. Sommige kinderen met autisme verwonden zichzelf, zelfs als ze het uitschreeuwen van pijn. </p>\n\t\t\t<p>Ze kunnen hun hoofd tegen de muur slaan, zichzelf in het gezicht slaan, in hun handen of schouders bijten, of hun haren uittrekken. Ook krijgen ze soms driftbuien of raken ze in paniek. Een ander kenmerk van autisme is aversie tegen veranderingen in de omgeving: alles moet op zijn plaats blijven, patronen mogen niet veranderen. Als vertrouwde voorwerpen zelfs maar enigszins worden verplaatst, kunnen kinderen met autisme een driftbui krijgen of voortdurend gaan huilen. Kinderen met autisme zijn aan rituelen gehecht. De docent van een vijfjarig meisje met autisme begroette haar elke morgen met &lsquo;Goedemorgen Lily, ik ben heel erg blij om je te zien&rsquo;. Hoewel Lily niet op de begroeting reageerde, schreeuwde zij altijd wanneer de docent zelfs maar vergat om &lsquo;<em>erg</em>&rsquo; te zeggen.</p>\n\t\t\t<p>Hoewel sommige kinderen met autisme een normaal IQ hebben, vertoont een substantieel aantal van hen tekenen van verstandelijke beperking. Zelfs degenen zonder intellectuele beperkingen vinden het moeilijk om te leren symboliseren; voorbeelden hiervan zijn het herkennen van emoties, meedoen aan symbolisch spel en het inzichtelijk oplossen van problemen. Ook blijken ze het moeilijk te vinden wanneer ze taken moeten uitvoeren waarvoor interactie met anderen nodig is. De relatie tussen autisme en intelligentie is echter onduidelijk, doordat gestandaardiseerde IQ-tests bij deze kinderen moeilijk kunnen worden afgenomen. Voor een dergelijke test is co&ouml;peratie nodig, een vaardigheid die bij veel kinderen met autisme ontbreekt. Op zijn best kunnen we hun intellectuele vermogen alleen schatten (zie het kader &lsquo;Het savantsyndroom&rsquo;). Veel kinderen met autisme hebben problemen met de taal. In eerste instantie kan het lijken dat een kind doof is of anderen negeert terwijl ze wel spreken kunnen. Het grote probleem bij mensen met autisme is niet de afwezigheid van spraak, maar de moeilijkheden met de ontwikkeling van communicatie. Ze hebben wel woorden, maar gebruiken die vaak zonder de juiste betekenis te vatten. Zoals bij echolalie of papegaaien, het letterlijk herhalen zonder de betekenis te kennen.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_363946421.jpg\";223,300)]\n\n\t[$/CELL]\n[$/BOX] ","Name":"6.2.2 Kenmerken van autisme"}]}