{"id":"60139aff-fddc-795e-4b7c-f8c95e513890","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>Omgang met seksualiteit</h3>\n\t\t\t<p>Onder mensen met een verstandelijke beperkingen kunnen seksuele relaties ontstaan. Mensen hebben het recht om deze relaties aan te gaan, en dit moet dan ook geaccepteerd worden door de zorgverleners. Indien sprake is van wederkerigheid in de seksuele relatie, kan een verpleegkundige een ondersteunende functie vervullen.</p>\n\t\t\t<p>De verpleegkundige kan zich hierbij opstellen als vertrouwenspersoon waarbij hij/zij eventuele problemen in de relatie kan signaleren en, met goedkeuring van de betrokkene, bespreekbaar kan maken. De wederkerigheid van de seksuele relatie moet goed in de gaten worden gehouden.</p>\n\t\t\t<p>De verpleegkundige dient regels en omgangsvormen met betrekking tot seksuele handelingen met de betrokkene(n) te bespreken. Hierbij moet gedacht worden aan seksueel risicogedrag en het voorkomen daarvan. De verpleegkundige moet een balans zoeken tussen begeleiding enerzijds en onafhankelijkheid van de betrokkene(n) anderzijds. Denk hierbij aan voorlichting van anticonceptieve middelen.</p>\n\t\t\t<p>Masturbatie is een onderdeel van geaccepteerde seksualiteit. Het is een onderdeel dat soms negatieve reacties kan opwekken bij de zorgverlener. Desondanks is het belangrijk dat de zorgverlener dit accepteert, omdat het vaak de enige vorm van seksuele activiteit voor de zorgvrager is. De verpleegkundige kan aan de zorgvrager uitleggen dat masturbatie in privacy plaatsvindt, en dat dit niet storend mag zijn voor andere mensen.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Images/shutterstock_40047091.jpg\";199,300)]\n\n\t[$/CELL]\n[$/BOX]\n ","Name":"Omgang met seksualiteit"}]}