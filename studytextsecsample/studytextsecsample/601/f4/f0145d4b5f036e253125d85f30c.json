{"id":"601f4f01-45d4-b5f0-36e2-53125d85f30c","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>AV Nodale Re-entry tachycardie</h3>\n\t\t\t<p>De AVNRT (AV-Nodale Re-entry Tachycardie) is een van de meest voorkomende varianten van SVT (supraventriculaire tachycardie).</p>\n\t\t\t<p>AVNRT ontstaat door re-entry in het weefsel van de AV-knoop. In bepaalde gevallen omvat het re-entrycircuit ook atriaal spierweefsel dat aan de AV-knoop grenst.</p>\n\t\t\t<p>Het activatiefront dat tijdens AVNRT in de AV-knoop rondcirkelt, activeert zowel de atria (van onderaf) als de ventrikels (van bovenaf).</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Animations/reentry.swf\"; 209, 300;2)]\n\n\t[$/CELL]\n[$/BOX] \n\n[$BOX]\n\t[$CELL]\n\t\t[$BLOCK]\n\n\t\t\t<p>De sinusknoop wordt steeds op \"reset\" gezet, omdat de AV-knoop de atria (inclusief de sinusknoop) depolariseert. De sinusknoop speelt tijdens AVNRT dan ook geen rol bij het bepalen van het ritme.</p>\n\t\t\t<p>Voor het ontstaan van een AVNRT dient (net als bij elk re-entrycircuit) te worden voldaan aan bepaalde voorwaarden. Deze voorwaarden worden uitgebreid beschreven bij het onderdeel re-entry.</p>\n\n\t\t[$/BLOCK]\n\t[$/CELL]\n\t[$CELL]\n\n\t\t[$IMG(\"/media/Animations/ECG 203\";182,300;ruler;3.4)]\n\n\t[$/CELL]\n[$/BOX] \n\n[$BOX]\n\t[$CELL]\n\t\t[$BLOCK]\n\n\t\t\t<p>Bij een AVNRT gaat een signaal rond in de AV-knoop. Hierbij vindt activatie van de ventrikels plaats vanaf de anterograde (atrio-ventriculaire) baan van het circuit en activatie van de atria vanaf de retrograde (ventriculo-atriale) baan.</p>\n\t\t\t<ul>\n\t\t\t\t<li>Wanneer de atria eerder depolariseren dan de ventrikels ziet men een P-top, vlak vóór het ontstaan van het QRS-complex.</li>\n\t\t\t\t<li>Wanneer de atria tegelijk depolariseren met de ventrikels ziet men in bepaalde gevallen géén P-top, omdat deze zich \"verschuilt\" in de veel hogere voltages van het QRS-complex. In andere gevallen ziet men een vervorming van het QRS-complex door invloed van de P-top.</li>\n\t\t\t\t<li>Wanneer de atria later depolariseren dan de ventrikels ziet men een P-top, vlak ná het ontstaan van het QRS-complex.</li>\n\t\t\t</ul>\n\t\t\t<p><strong> De P-top bij AVNRT ziet er anders uit dan een gewone P-top: </strong></p>\n\t\t\t<ul>\n\t\t\t\t<li>In de afleidingen waar een \"sinus P-top\" positief zal zijn, zal deze \"AVNRT P-top\" negatief zijn (en andersom). De atriale depolarisatie wordt bij AVNRT vanuit de onderkant van de atria (nabij de AV-knoop) geïnitieerd. Dit in tegenstelling tot de initiatie van \"bovenaf\" zoals normaliter vanuit de sinusknoop gebeurt. (Let op: dit principe is alleen van toepassing op de extremiteitsafleidingen, aangezien deze het hart in het frontale vlak bekijken).</li>\n\t\t\t\t<li>Wanneer de P-top vóór het QRS-complex ontstaat, zal het PQ-segment zeer klein zijn. In veel gevallen is de P-top zelfs versmolten met het QRS-complex. Een normale PQ-tijd pleit tegen een AVNRT.</li>\n\t\t\t</ul>\n\t\t\t<p>Net als bij elke re-entry waarbij sprake is van één enkel re-entrycircuit, is de hartactie bij AVNRT regelmatig. De hartfrequentie ligt doorgaans tussen de 150 en 200 per minuut.</p>\n\t\t\t<p>Behandeling van AVNRT richt zich op het verlagen van de snelheid waarmee het activatiefront in de AV-knoop rondcirkelt. Wanneer deze laag genoeg wordt, krijgt de sinusknoop kans zich te herstellen en zodoende de pacemakerfunctie weer over te nemen.</p>\n\t\t\t<p><strong> Manieren om de geleidingssnelheid van het activatiefront in de AV-knoop te verlagen zijn: </strong></p>\n\t\t\t<ul>\n\t\t\t\t<li>Vagale stimulatie: sinus carotis massage. De vagale prikkeling heeft een remmend effect op de geleidingssnelheid in de AV-knoop.</li>\n\t\t\t\t<li>Medicamenteus, met als bekendste voorbeelden:\n\t\t\t\t\t<ul>\n\t\t\t\t\t\t<li>Adenosine</li>\n\t\t\t\t\t\t<li>Calcium-antagonisten</li>\n\t\t\t\t\t</ul>\n\t\t\t\t</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]","Name":"AV Nodale Re-entry tachycardie"}]}