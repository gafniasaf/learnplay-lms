{"id":"601c9da6-8508-fbb0-81db-d789d7f23daf","Content":[{"Language":"nl-NL","Content":"[$BOX] \n[$CELL] \n    [$BLOCK]\n\n        <h3>8.5.4 Fysiologie</h3>\n        <p>Naarmate de blaas zich vult, komt er steeds meer rek op de spier die rondom de blaas ligt (detrusorspier). Als de blaas voldoende gevuld is, gaat er een seintje naar de hersenen. Dit seintje zorgt ervoor dat er aandrang ontstaat om te plassen. De eerste aandrang ontstaat wanneer de blaas gevuld is met 150 tot 200 ml urine. Dit aandranggevoel kan onderdrukt worden totdat de omstandigheden geschikt zijn om te plassen. De blaas kan uitrekken en kan normaal gesproken tot maximaal 300 tot 600 ml gevuld worden.</p>\n        <p> Daarbij kun je voorkomen dat je urine verliest door de buitenste sluitspier en de bekkenbodem aan te spannen. Als de omstandigheden goed zijn, volgt het bewuste plassen. Hierbij ontspannen de sluitspier en de bekkenbodem zich, zodat de urine door de urinebuis kan lopen. Tegelijkertijd trekken de spieren in de blaaswand zich samen om de urine naar buiten te persen. Bij een goede samentrekking van de blaas blijft er geen tot zeer weinig urine achter. Het is normaal om ongeveer vijf tot zes keer per dag te plassen. </p>\n\n    [$/BLOCK]\n[$/CELL]\n[$CELL]\n\n    [$IMG(\"/media/Images/shutterstock_225019792.jpg\";314,300)]\n    \n[$/CELL]\n[$/BOX]\n\n\n","Name":"8.5.4 Fysiologie"}]}