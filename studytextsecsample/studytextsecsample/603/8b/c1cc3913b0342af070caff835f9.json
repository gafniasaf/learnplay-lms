{"id":"6038bc1c-c391-3b03-42af-070caff835f9","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n<h3>Medicijnen</h3>\n\n<p>Epilepsie wordt voornamelijk behandeld met anti-epileptica. Deze medicijnen maken de cliënt niet beter, maar verminderen de kans op aanvallen door de elektrische verstoringen in de hersenen tegen te gaan. Het kan enkele maanden duren voordat de medicijnen beginnen te werken.</p>\n\n<p>Er zijn verschillende soorten anti-epileptica beschikbaar. De neuroloog bepaalt welk medicijn het beste past bij de cliënt en diens type epilepsie. Als een medicijn niet voldoende werkt, kan de arts overstappen op een ander middel.</p>\n\n<p>Het regelmatig innemen van de medicijnen is essentieel. Wanneer iemand vergeet de medicijnen in te nemen, kan dit een aanval veroorzaken. Daarom is het belangrijk dat cliënten goed begrijpen waarom ze deze medicijnen moeten gebruiken. Dit helpt hen om de medicijnen trouw te blijven nemen.</p>\n\n<p>Anti-epileptica kunnen bijwerkingen hebben zoals duizeligheid, slaperigheid en misselijkheid. Deze verschillen per persoon en per medicijn. De bijwerkingen komen meestal alleen voor in de eerste weken na het starten en verdwijnen daarna.</p>\n\n<p>Bij 70% van de mensen met epilepsie zijn de medicijnen zeer effectief. Bij de overige 30% werken de medicijnen niet goed genoeg en blijven de aanvallen komen. Dit heet farmacotherapieresistente epilepsie. Voor deze cliënten zijn er andere behandelopties mogelijk:</p>\n\n<ul>\n    <li>een operatie;</li>\n    <li>het geven van stroomstootjes;</li>\n    <li>een dieet.</li>\n</ul>\n\n<p>Deze behandelingen worden later in de module uitgebreider besproken.</p>\n[$/BLOCK]\n\t[$/CELL]\n\n\t[$CELL]\n\n\t\t[$IMG(\"/media/Images/shutterstock_172796345.jpg\";199,300)]\n\n\t[$/CELL]\n[$/BOX]","Name":"Medicijnen"}]}