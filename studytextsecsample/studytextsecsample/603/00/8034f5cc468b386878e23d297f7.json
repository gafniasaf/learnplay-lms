{"id":"60300803-4f5c-c468-b386-878e23d297f7","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>1.11.2 Plaveiselcelcarcinoom</h3>\n            <p>Een plaveiselcelcarcinoom is een type non-melanomen huidkanker dat groeit op plaatsen waar zich plaveiselcelepitheel bevindt. Dit is bijvoorbeeld in de huid, het slijmvlies van de vagina, de slokdarm en de mondholte. De plaveiselcelcarcinomen worden echter met name gezien op delen van het lichaam die veelvuldig aan zonlicht zijn blootgesteld, zoals de handruggen, het gelaat en de nek. Plaveiselcelcarcinomen ontwikkelen zich vanuit de keratinocyten (hoorncellen) in de epidermis (opperhuid). Ze presenteren zich met een verdikte korst, die gemakkelijk bloedt of zweert. In tegenstelling tot een basaalcelcarcinoom bestaat bij een plaveiselcelcarcinoom wel de kans op uitzaaiing. Bovendien groeit dit type huidkanker sneller en is daarmee ernstiger dan een basaalcelcarcinoom.</p>\n            <p>Jaarlijks wordt bij ongeveer 3000 zorgvragers in Nederland een plaveiselcelcarcinoom vastgesteld. De belangrijkste risicofactor is overmatige zonblootstelling. Ter voorkoming dient dit daarom vermeden te worden. Een andere factor die het risico op een plaveiselcelcarcinoom vergroot, is huidbeschadiging door r&ouml;ntgenstraling of giftige stoffen zoals teer. Vaak wordt een plaveiselcelcarcinoom vermoed aan de hand van de uiterlijke kenmerken, waarna de diagnose met behulp van een biopt wordt bevestigd. Behandeling bestaat uit operatieve verwijdering, cryotherapie (bevriezing), bestraling of lasertherapie.</p>\n\n\t\t[$/BLOCK]\n\t[$/CELL]\n[$/BOX] ","Name":"1.11.2 Plaveiselcelcarcinoom"}]}