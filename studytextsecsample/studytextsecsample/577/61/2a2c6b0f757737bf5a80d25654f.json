{"id":"577612a2-c6b0-f757-737b-f5a80d25654f","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>23.12.2 Verstuikingen</h3>\n            <p>We noemen een inwendige kneuzing van een gewricht ook wel een <strong>verstuiking</strong> (of een verzwikking). Hierbij raakt het weefsel van het gewricht beschadigd, maar scheurt het niet. Ook de botten blijven intact. Vaak is het gebied om het aangedane gewricht gezwollen en blauw. Een verstuiking en een verzwikking ontstaan op dezelfde manier en de klachten zijn hetzelfde. Toch zijn de klachten bij een verzwikking net iets minder. Hierdoor herstelt de zorgvrager van een verzwikking meestal ook iets sneller dan van een verstuiking.</p>\n            <p>Vaak ontstaat een verstuiking of verzwikking na een verkeerde beweging door een oorzaak die buiten de zorgvrager ligt, zoals een duw of een misstap. Het is soms lastig om van buitenaf te beoordelen of de zorgvrager niet ook een botbreuk heeft, omdat een verstuiking of verzwikking erg pijnlijk kan zijn. Raadpleeg bij twijfel een arts.</p>\n            <p>Je kan eerste hulp verlenen bij een verstuiking door gebruik te maken van de PRICE-regel (zie paragraaf 30.12.1).</p>\n\n\t\t[$/BLOCK]\n\t[$/CELL]\n[$/BOX] ","Name":"23.12.2 Verstuikingen"}]}