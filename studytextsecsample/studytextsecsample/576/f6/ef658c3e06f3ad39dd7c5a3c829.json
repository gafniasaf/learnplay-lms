{"id":"576f6ef6-58c3-e06f-3ad3-9dd7c5a3c829","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>2.1.3 Elk orgaan en elk weefsel heeft een eigen, specifiek eiwit dat kenmerkend is voor dat orgaan en weefsel</h3>\n\t\t\t<p>Als we een eiwit kunnen vinden dat specifiek is voor een bepaald orgaan of weefsel, ontstaat de mogelijkheid om een geneesmiddel te ontwerpen dat zich uitsluitend op dat orgaan of weefsel richt. Dit is erg belangrijk, omdat we willen dat onze geneesmiddelen voorspelbare resultaten opleveren in weefsels en organen. Bij een pati&euml;nt met een hartprobleem hebben we bijvoorbeeld een geneesmiddel nodig dat enkel en alleen op het hart werkt. Omdat er in hartweefsel eiwitten zitten die alleen in het hart voorkomen, kunnen we die eiwitten en daarmee het hart als aangrijpingspunt nemen. Bij een pati&euml;nt met een bacteri&euml;le infectie willen we een geneesmiddel gebruiken dat bacteriecellen doodt, maar gewone lichaamscellen met rust laat. Omdat bacterieel eiwit aanzienlijk verschilt van menselijk eiwit, kunnen we onze pijlen richten op het bacteri&euml;le eiwit en de andere eiwitten in het lichaam buiten schot laten.</p>\n\t\t\t<p>Sommige eiwitten die je met een geneesmiddel wilt behandelen, worden helaas soms ook aangetroffen in andere organen en weefsels. Daar kunnen organen en weefsels bij zitten die niets te maken hebben met de ziekte die je probeert te voorkomen of te genezen. Dat kan problemen geven, omdat geneesmiddelen ook aan de eiwitten in die weefsels kunnen binden en zo ongewenste bijwerkingen kunnen veroorzaken. We gaan hier in hoofdstuk 3 dieper op in.</p>\n\t\t\t<p><strong>Wat heb je geleerd?</strong></p>\n\t\t\t<p>Korte samenvatting van de redenen waarom eiwitten goede aangrijpingspunten vormen voor geneesmiddelen:</p>\n\t\t\t<ul>\n\t\t\t\t<li>Er komen veel verschillende eiwitten voor in veel verschillende weefsels, zodat we veel aangrijpingspunten voor onze geneesmiddelen hebben.</li>\n\t\t\t\t<li>Eiwitten spelen een sleutelrol bij fysiologische processen en door geneesmiddelen hierop te laten aangrijpen, kunnen we deze fysiologische processen be&iuml;nvloeden.</li>\n\t\t\t\t<li>Verschillende weefsels maken hun eigen, unieke eiwitten en geneesmiddelen kunnen dus op die eiwitten aangrijpen en zo hun effect uitoefenen op die specifieke weefsels.</li>\n\t\t\t\t<li>Sommige weefsels maken dezelfde eiwitten als de eiwitten in zieke weefsels waarop geneesmiddelen aangrijpen en kunnen daardoor zelf aangrijpingspunt worden, met ongewenste bijwerkingen tot gevolg.</li>\n\t\t\t</ul>\n\n\t\t[$/BLOCK]\n\t[$/CELL]\n[$/BOX]","Name":"2.1.3 Elk orgaan en elk weefsel heeft een eigen specifiek eiwit dat kenmerkend is voor dat orgaan"}]}