{"id":"576768b8-cd3c-a769-a631-83c7cd03f3dc","Content":[{"Language":"nl-NL","Content":"[$BOX]\n\t[$CELL]\n\t\t[$BLOCK]\n\n\t\t\t<h3>2.4.1 Osteoporose</h3>\n\t\t\t<p>Osteoporose (botontkalking) is een aandoening die wordt gekenmerkt door een afname van de botdichtheid. Hierbij wordt het weefsel waaruit de botten bestaan langzaam afgebroken, waardoor de botten hun stevigheid verliezen. Daarnaast verandert het botweefsel van structuur. Door deze combinatie van factoren bestaat een verhoogde kans op botbreuken. Meestal komt osteoporose voor bij zorgvragers ouder dan vijftig jaar, waarbij vooral postmenopauzale vrouwen een grotere kans hebben op de aandoening. In sommige gevallen treedt osteoporose al op jongere leeftijd op. Vaak ligt hier dan een onderliggende aandoening aan ten grondslag, zoals reumato&iuml;de artritis, of is het een gevolg van het gebruik van bepaalde geneesmiddelen, zoals prednison.</p>\n\t\t\t<p>Veel zorgvragers hebben osteoporose zonder dat ze dit weten, aangezien het vaak weinig tot geen klachten geeft. De aandoening komt vaak pas aan het licht nadat onderzoek wordt gedaan naar de oorzaak van een botbreuk.</p>\n\t\t\t<p>Osteoporose is niet te genezen, maar vaak wordt wel gestart met een behandeling om te voorkomen dat de botdichtheid nog meer afneemt. Deze behandeling bestaat meestal uit leefstijladviezen in combinatie met calcium- en vitamine D-suppletie.</p>\n\n\t\t[$/BLOCK]\n\t[$/CELL]\n    \t[$CELL]\n\n\t\t[$IMG(\"/media/Images/shutterstock_391996339.jpg\";169,300;3)]\n\n\t[$/CELL]\n[$/BOX]\n","Name":"2.4.1 Osteoporose"}]}